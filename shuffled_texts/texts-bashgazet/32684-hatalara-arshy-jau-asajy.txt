Мәҫәлән, “ХозМир” сауҙа селтәре етәкселеге “Все для дома и дачи” тигән һүҙбәйләнеште “Барыһы өсөн йорт һәм дача” тип тәржемә иткән, һөҙөмтәлә ул бөтөнләй икенсе мәғәнә алған.  Был мәсьәләне ҡуҙғатыуымдың төп сәбәбе – әле булһа урамдарҙа, юл саттарында хаталы яҙыуҙар кәмемәй.  Бына ошоларҙан сығып, тәҡди­мемде еткергем килә: хаталы яҙыу­ҙарға ҡаршы бергәләп яу асайыҡ.  Улар хаҡында республикабыҙ матбуғаты аша даими сығыш яһаһаҡ, бәлки, хәл аҙ булһа ла үҙгәрер.
 Республикала махсус терминология комиссияһы булдырыл­ған, уның бәйләнеш координаттарын да киң йәмәғәтселеккә таратыу зарур, тип уйлайым. “Аҙыҡ-түлек” тигәнде “у” хәрефе менән яҙыу осраҡтары ла – иң йыш осраған хаталарҙың береһе.
 Бындай хаталар аҙым һайын тигәндәй осрай.  Ейәнсура районының Үтәғол ауылынан һуң Ырымбур өлкәһенә боролған юл сатында “Оренбург”, “Ырымбург” тигән билдәләр күренә.  Кем шулай хаталы яҙғандыр инде, бик күптән тора ошо юл күрһәт­кестәре.


 Кем ҡайҙа ниндәй хаталы алтаҡта күрә, фотоға төшөрөп, гәзит редакцияларына ебәрһен, социаль селтәрҙәргә һалһын.  Бөгөн һәр кемдең ҡулында сифатлы фото төшөрөү мөмкинлеген биргән телефон бар.  Әйҙәгеҙ әле, гәзиттә электән үк алтаҡталарҙағы хаталы яҙыуҙарға ҡаршы алып барылған эште дауам итәйек.  Өфөнөң Орджоникидзе районын­дағы Тимашев ауылында “Остановка “Школа” тигәнде “Мактап” туҡта­лышы” тип тәржемә иткәндәр.