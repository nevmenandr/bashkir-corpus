Әлеге исемлектәге 47 төргә мебель етештереүселәр, мунса, солярий хеҙмәте, күсермә яһау-күбәйтеү хеҙмәттәрен күрһәтеүселәр ҙә инеүе ихтимал. Башҡортостан Дәүләт Йыйылышы – Ҡоролтайҙың Ҡаҙна, һалым, инвестиция сәйәсәте һәм территориаль үҫеш буйынса комитетының ултырышында “Һалым һалыуҙың патентлы системаһы тураһында”ғы республика Законына Хөкүмәт тарафынан индерелгән төҙәтмәләр ҡаралды.
 Патентлы һалым һалыу системаһы менән файҙалана алған эшҡыуарлыҡ төрҙәре даирәһе лә киңәйәсәк.  Ғәмәлдәге ҡануниәт буйынса, предприятиела 6 – 10 кеше эшләгән осраҡта потенциаль килем күләме икеләтә арта, 11 – 15 кеше эшләһә – өсләтә.  Шулай уҡ халыҡ художестволы кәсебе әйберҙәрен етештергән шәхси эшҡыуарҙарҙың ихтимал булған йыллыҡ килеме күләме лә кәметеләсәк (130 мең һумдан 100 мең һумғаса).  Был ошо төр эшҡыуарлыҡ менән шөғөлләнгәндәргә ярҙам итеү йәһәтенән эшләнә. Улар буйынса бәләкәй бизнес иңенә һалынған һалым йөкләмәһе һиҙелерлек кәмергә тейеш.  Үҙ сиратында, был һалым күләмен кәметәсәк. Атап әйткәндә, ялланып эшләгән хеҙмәткәрҙәрҙең иҫәбенән сығып, күҙалланған йыллыҡ килемдең күрһәткестәрен дифференциациялап, һалым күләмен кәметеп буласаҡ. Хәҙер иһә һәр ялланып эшләгән хеҙмәткәр өсөн 0,2 процентлыҡ коэффициент өҫтәй барыу тәҡдим ителә. 