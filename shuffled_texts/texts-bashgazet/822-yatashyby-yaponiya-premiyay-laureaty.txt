Башҡорт архитекторы Ришат Муллагилдин “AIDA AWARDS-2011” премияһы лауреаты исеменә лайыҡ булды. Японияның күренекле архитекторы Такефуми Айда исемендәге премия һөнәри ҡаҙаныштары менән йәмғиәт үҫешенә ҙур өлөш индергән өсөн Сибаур технология институты тарафынан йыл һайын бирелә.  Сибаур технология институтын Японияла ғына түгел, донъяның башҡа илдәрендә лә әһәмиәтле проекттарҙы ғәмәлгә ашырыусы, исемдәре киң билдәле инженерҙар, конструкторҙар һәм архитекторҙар тамамлаған.  Ришат Муллагилдин – сит ил кешеләренән был япон премияһын яулаған тәүге лауреат.