Рөстәм Хәмитовтың булышлығы менән Ишембайҙа асылған кадет корпусы тиҙҙән ошондай уҡыу йорттары араһында алдынғыға әүереләсәк. Башҡортостан Хөкүмәтендә Рәсәй Федерацияһы граждандарына патриотик тәрбиә биреү һәм хәрби хеҙмәткә әҙерлек буйынса ведомство-ара координация советы ултырышы булды.
 Кәңәшмә барышында муниципалитеттарҙың уларға тейеш­ле иғтибар күрһәтмәүе билдәләнде.  Бишбүләк районының һуғыш, хеҙмәт, Ҡорал­лы Көстәр һәм хоҡуҡ һаҡлау органдары ветерандары советы, Сибай ҡала­һын­дағы 5-се мәктәптең “Батырлыҡ” хәрби-патриотик клу­бы, Октябрьский ҡалаһының музыка колледжы “Рәсәй Федерацияһы граждандарын ватансылыҡ рухында тәрбиәләгән өсөн” иҫтәлекле билдәһен алды. Совет ултырышында Волга буйы федераль округында йәмәғәт проекттарын тор­мош­ҡа ашырыу мәсьәләһе ентекле тик­ше­релде.  Республика Хөкүмәте Премьер-министры урынбаҫары Марат Мәһәҙиев әйтеүенсә, һуңғы йылдарҙа ватансылыҡ тәрбиәләүгә бәйле хәл һиҙелерлек яҡшырҙы.  Эҙәр­мән­дәрҙе уҡытыу, берләштерелгән мәғлүмәттәр базаһын ойоштороу кеүек мөһим бурыстар ҡуйылды. Ил Хөкүмәте ҡарамағындағы Рәсәй дәүләт хәрби тарихи-мәҙәни үҙәгенең ведомство-ара коллегияһы ҡарарына ярашлы, йәштәр сәйә­сә­те, мәҙәниәт, мәғариф, дәүләт хеҙмәте һәм муниципаль идара учреждениеларының 25 хеҙмәткәре, шулай уҡ йәмәғәт эшмәкәр­ҙәре, эҙәрмәндәр отряды вәкилдәре “Рәсәй патриоты” иҫтәлекле миҙалы менән бүләк­ләнде.  Башҡортостан йыл һайын округтың үҫмерҙәргә һәм йәштәргә патриотик тәрбиә биреүгә йүнәлтелгән һигеҙ проек­тында әүҙем ҡатнаша.  Әле эҙәрмәндәрҙең эшендә ҡайһы бер ҡыйынлыҡтар ҙа бар.  Республикала эҙәр­мәндәр отряды эшмәкәрлеген ойоштороу – ошо өлкәләге мөһим мәсьәләләрҙең береһе. 