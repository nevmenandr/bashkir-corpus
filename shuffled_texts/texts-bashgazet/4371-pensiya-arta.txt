Уның иң ҙур күләме 2780 һум тәшкил итә. Эшләүсе пенсионерҙарҙың хеҙмәт пенсияһы күләменә 1 августан төҙәтмә индереләсәк, тип хәбәр иттеләр Рәсәй Пенсия фондының Башҡортостан бүлексәһендә.
 Пенсия страховка иғәнәһе күләменә ҡарап үҙгәрәсәк.  Былтыр 1 августан төҙәтмәләр индерелгән хеҙмәт пенсияларын ҡайтанан иҫәпләү өсөн 2011 йылдың II — IV кварталдарындағы һәм быйылғы I кварталдағы страховка иғәнәләре иҫәпкә алынасаҡ.
— Башҡортостанда 1 августан пенсия күләмен арттырыу буйынса эш тулыһынса башҡарылды.  Республикалағы 246 мең эшләгән пенсионер хеҙмәт пенсияһын яңыса аласаҡ, финанслау тулыһынса тәьмин ителде, — тине Башҡортостан бүлексәһе идарасыһы Фоат Хантимеров.