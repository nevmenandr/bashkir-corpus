Монополияға ҡаршы федераль хеҙмәт­тең ҡануниәт үтәлешен тикшереү реестры исем­ле­генә индерелгән мәғлүмәт базаһын федераль башҡарма власть органдарына, субъекттарҙың дәүләт власть органдарына, урындағы үҙидара органдарына ҡарата ойошторолған тикшереүҙәр тураһындағы мәғлүмәт менән дә тулыландырыу тәҡдим ителә. Әлеге ва­ҡытта бындай мәғлүмәт тик­шереү бөткәндән һуң дәүләт контроле орга­нында бер ай эсендә ҡуйыла. Документ тикшереү эшмәкәрлегенең асыҡлығын тәьмин итәсәк.

 Закон проектына ярашлы, урындағы үҙидара органдарына тикшереү һөҙөмтәһе тураһындағы мәғлүмәтте ун көн эсендә бер­ҙәм тикшереү реестры­на индерергә тәҡдим ителә.  Дәүләт Думаһы илдең Иҡтисади үҫеш министрлығының берҙәм тикшереү реестрына индерелгән мәғлүмәт саралары исемлеген киңәйткән закон проектын тәүге уҡыуҙа ҡабул итте.  Берҙәм тикшереү реестры – тикшереү-күҙәтеү эшмәкәрлегенең асыҡлығын тәьмин итеү маҡса­тын­да булдырылған мәғлүмәт системаһы.  Унда федераль, төбәк һәм муни­ци­паль власть орган­дары үткәргән тикшереү­ҙәр тураһында мәғлүмәт баҫыла.