Элек бының өсөн Хөкүмәткә мотлаҡ йыллыҡ норматив акттар ҡабул итеү талап ителһә, хәҙер был ташлама аҙ тәьмин ителгән күп балалы ғаиләләрҙә тәрбиәләнгән I класс уҡыусыларына даими биреләсәк, – тип асыҡлыҡ индерҙе республика мәғариф министрының беренсе урынбаҫары Әлмирә Ғәниева. Өс йылда республикала был ярҙамды бөтәһе 24 мең самаһы бала алған. “Башҡортостан Республикаһында күп балалы ғаиләләргә дәүләт ярҙамы тураһында”ғы Законға үҙгәрештәр индереү хаҡында”ғы закон проекты әҙерләнә.

– Документ күп балалы аҙ тәьмин ителгән ғаиләләрҙә тәрбиәләнгән I класс уҡыусыларына мәктәп кәрәк-ярағы йыйылмаһын биреүҙе ҡануни рәүештә нығытыу маҡсатында әҙерләнгән.  Закон проекты Башҡортостан Дәүләт Йыйылышы – Ҡоролтай ҡарауына тәҡдим ителәсәк. Былтыр Башҡортостанда күп балалы аҙ тәьмин ителгән ғаиләләрҙә тәрбиәләнгән I класс уҡыусыларына мәктәп кәрәк-ярағы һатып алыуға дәүләт ярҙамы 19,098 миллион һум тәшкил иткән. 