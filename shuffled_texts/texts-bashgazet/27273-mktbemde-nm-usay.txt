Остаз­дарыбыҙҙың дәрестәре күҙ алдыбыҙға килеп баҫа.  Оҙайлы ямғырҙарҙан һуң байрамыбыҙ мәлендә тәбиғәттең салт аяҙ көн бүләк итеүен көтмәгәйнек тә.

 Матур итеп биҙәлгән сәхнәлә йәш ҡыҙҙарҙың өҙә баҫып бейеүе, егеттәрҙең ҡурайҙа, Ҡарлуғас һылыу Ғөбәйҙул­линаның ҡумыҙҙа, думбырала, мандолинала уйнауы йәм өҫтөнә йәм өҫтәп торҙо.  Беҙ йәш саҡта ундай затлы сәхнә кейемдәре булманы.  Тиҫтерҙәрем менән уҡытыусы­ларыбыҙҙы иҫкә алып ултырҙыҡ.  Байыш ауылының, бигерәк тә мәктәп ихатаһының бөхтә, таҙа булыуы, йыйылған халыҡтың күплеге, Ҡаҫмарт буйҙарының гөрләп тороуы ауыл халҡы, төрлө тараф­тарҙан ҡайтҡан яҡташтарыбыҙ өсөн хайран ҡалырлыҡ, онотолмаҫлыҡ бер күренеш булды.  Йәмле Ҡаҫмарт буйҙарында йөрөү, бала саҡ, мәктәп, йәшлек йылдарын иҫкә алып, ултырып һөйләшеү үҙе бер ғүмер.  Ауылыбыҙ мәктәбенә быйыл – теүәл 100, ә беҙҙең кластың уҡыуҙы тамамлауына – 50 йыл.  Ыҫпай, баҫалҡы математика уҡытыусыһы Б. Аҡманов, әтейем Ф. Аҡйегетов, тарихсы, әнейем К. Фәйзуллина (икеһе лә мәрхүм), башҡорт теле уҡытыусыһы Ф. Йәнбу­латова, химия һәм биология уҡы­тыусыһы Г. Бикбаеваның дәрестәрен йотлоғоп тыңлап ултыра инем.  Егеттәр-ҡыҙҙар бик оҫта итеп тегелгән милли кейемдә сығыш яһаны.  Был эшкә мәҙәниәт йорто директоры, музыка уҡытыусыһы Раил Ғөбәйҙуллин, мәктәп директоры Хәмит Назаров ҙур тырышлыҡ һалған. Географиянан Ғәббәс Ғүмәровтың сит ил ҡалалары исемдәрен ижекләп әйтеп күрһәтеүе хәтерҙә. Ейәнсура районының Байыш ауылында уҙғарылған тантана яҡташтарыбыҙ өсөн ҡыуаныслы ваҡиға булды.  Әнейемдең “Зөлхизә”, “Ялан Йәркәй”, “Кәкүк”, “Урал”, Ғәббәс ағайҙың “Сибай”, “Сәлимәкәй”, “Уйыл” кеүек халыҡ йырҙарын башҡарыуы әле лә ҡолағымда яңғырап торған кеүек…