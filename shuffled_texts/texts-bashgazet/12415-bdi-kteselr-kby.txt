Фекер алышыу барышында сетерекле мәсьәләләрҙе хәл итеүгә, былтырғы имтихан йомғаҡтары буйынса асыҡланған етешһеҙлектәрҙе бөтөрөүгә айырым иғтибар бирелде.  Сарала шулай уҡ Башҡортостан буйынса баш федераль инспектор Петр Капишников, мәғариф министры Әлфис Ғаязов ҡатнашты. Уларҙың ҡатнашлығында республиканың биш районында 850-нән ашыу уҡыусы математиканан белемен һынаған. Бынан тыш, БДИ тапшырыу өсөн ситтән килгән ХI класс уҡыусыларының миграция мәсьәләһен хәл итеүҙе контролгә алырға, мәғлүмәт хәүефһеҙлеге, тәртип боҙоуҙарҙы иҫкәртеү буйынса саралар ойошторорға тигән күрһәтмә бирелде. Башҡортостан Хөкүмәте Премьер-министры урынбаҫары Лилиә Ғүмәрова быйыл Волга буйы федераль округы төбәктәрендә дәүләт имтиханын ойоштороу мәсьәләһе буйынса уҙғарылған кәңәшмәлә республикала БДИ-ға әҙерлек тураһында һөйләне.
 Лилиә Ғүмәрова әйтеүенсә, Башҡортостанда дәүләт йомғаҡлау аттестацияһына әҙерлек буйынса эш планға ярашлы башҡарыла.  Ултырыш Рәсәй Президентының Волга буйы федераль округындағы тулы хоҡуҡлы вәкиле урынбаҫары Галина Изопова менән Мәғариф һәм фән өлкәһендә күҙәтеү буйынса федераль хеҙмәт етәксеһе Сергей Кравцов рәйеслегендә видеоконференция рәүешендә үтте.  Кәңәшмә йомғаҡтары буйынса округ төбәктәре етәкселәренә комиссияларҙың составын яңыртырға, күбәйтергә, былтырғы имтихан барышында бурысына яуапһыҙ ҡараған эксперттарҙы унан сығарырға ҡушылды.  Күҙәтеүселәр һанын арттырыу ҡарала, Мәғарифты үҫтереү институтында федераль һәм төбәк эксперттары семинары уҙған.  Ошондай етешһеҙлектәргә юл ҡуйған ойоштороусылар БДИ-ла бүтәнсә ҡатнаштырылмай. Әле БДИ-ға әҙерлек барышында Мәғариф министрлығы заманса компьютер ҡорамалдары һатып алған, бөтә муниципалитеттарҙа 115 эш урыны йыһазландырылған.  Йәмәғәтселеккә БДИ-ны үткәреү алымы, ҡатнашыусыларҙың һәм ойоштороусыларҙың тәртип боҙған өсөн яуаплылығы тураһында хәбәр итеү зарурлығы билдәләнде. Былтыр БДИ-ла ҡатнашыусылар яғынан 49 тәртип боҙоу, шул иҫәптән һорауҙарҙы Интернетҡа сығарыуҙың — 19, имтихан барышында телефон файҙаланыуҙың 30 осрағы теркәлгән. 