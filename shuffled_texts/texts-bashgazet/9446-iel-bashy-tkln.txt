— Был беҙҙең өсөн ҙур ғорурлыҡ һәм шул уҡ ваҡытта яуаплылыҡ.  “Ирәмәл” тәбиғәт паркында биләмәне төҙөкләндереү һәм туризм өсөн уңайлы шарттар тыуҙырыу дауам итә.  Изге урынды һаҡларға һәм яҡларға кәрәк.  Әле “Газ-Сервис” асыҡ акционерҙар йәмғиәте ярҙамы менән тирә-яҡ тәртипкә һалынған.  Ағиҙел башланған биләмә һуңғы тапҡыр 30 йыл самаһы элек төҙөкләндерелгәйне. Уҙған шәмбе тантаналы шарттарҙа туристар өсөн “Ағиҙел башында” туҡталҡаһы асылды.
— Ағиҙел — республиканың төп йылғаһы, ул беҙҙең “Ирәмәл” тәбиғәт паркынан башланғыс ала, — тине парктың директоры Римма Ғәлиева.  Йылға башында тауҙарҙы ярып кешелеккә таҙа һыу биргән Урал батырҙың ҡылысын һынландырғандар.  Әлеге ваҡытта “Ирәмәл” тәбиғәт паркында ун туристик туҡталҡа бар, биш экологик маршрут һалынған. Проекттың авторҙары белдереүенсә, был ҡорал тәбиғәттең мәңгелеген һәм тормош башланғысын сағылдыра. Республиканың Тәбиғәттән файҙаланыу һәм экология министрлығы белгестәре әйтеүенсә, был парктың үҫемлектәрен һәм йәнлектәрен һаҡлауға булышлыҡ итәсәк.
