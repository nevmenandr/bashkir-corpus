Федераль округ беренсел ҡан тамырҙары бүлектәренә һәм 10 төбәк ҡан тамырҙары үҙәгенә мохтаж.  26 октябрҙә Башҡортостан Республикаһы Башлығы вазифаһын ваҡытлыса башҡарыусы Радий Хәбиров Сыуаш Республикаһының баш ҡалаһы Чебоксар ҡалаһында Рәсәй Президентының Волга буйы федераль округындағы Тулы хоҡуҡлы вәкиле ҡарамағындағы Советтың медицина ярҙамынан файҙаланыу мөмкинлеген арттырыуға арналған ултырышында ҡатнашты.
 Тәүге һөҙөмтәләр киләһе алты йыллыҡта билдәләнә барасаҡ.
 Мәҫәлән, тәүге медицина-санитар ярҙамын күрһәтеү йәһәтенән.  Онкология һәм йөрәк-ҡан тамырҙары сирҙәренә дусарҙарға медицина ярҙамы күрһәтеү, һаулыҡ һаҡлау тармағын мәғлүмәтләштереү кеүек мәсьәләләр ҙә көнүҙәк.  Был маҡсат Рәсәй Президенты Владимир Путиндың "май" указдарында билдәләнгән, унда медицина ярҙамының сифаты һәм унан файҙаланыу мөмкинлеге күпкә юғарыраҡ булырға тейеш тиелгән.  Ошонан сығып, урындарҙа фельдшер-акушерлыҡ пункттары селтәрен үҫтереү, мобиль медицина комплекстарын ҡулланыу өҫтөнлөклө йүнәлеш булып тора.
 Округ биләмәһендәге 1785 тораҡ пунктта медицина учреждениеһы юҡ, иң яҡыны кәмендә 6 километр алыҫлыҡта урындлашҡан.  Рәсәй Президентының Волга буйы федераль округындағы Тулы хоҡуҡлы вәкиле Игорь Комаров белдереүенсә, төбәктәрҙә хәл итәһе мөһим проблемалар бар.  Унан тыш Башҡортостанда, Мордовияла, Татарстанда, Пенза һәм Һарытау өлкәләрендә булған онкология диспансерҙарына өҫтәмә корпустар төҙөү фарыз.