Артабан ғалимдар һәм политологтар, һайлауҙы ойоштороусылар “Рәсәй дәүләтселеге тарихында урындағы һайлау” темаһы буйынса “түңәрәк өҫтәл”дә осрашты. Башҡортостандың Үҙәк һайлау комиссияһы рәйесе Хәйҙәр Вәлиев Мәскәүҙә III Бөтә Рәсәй ғилми-тикшеренеү конференцияһында сығыш яһаны.
 Форумда ҡатнашыусыларҙы ул һайлауҙы, референдумды ойоштороу һәм үткәреү йәһәтенән республикабыҙҙың бай тәжрибәһе менән таныштырҙы.  Мәскәү өлкә Думаһында уҙғарылған “Төбәк һәм муниципаль кимәлдәге һайлауҙа тауыш биреү берләштерелгән осраҡта һайлауҙы ойоштороу һәм үткәреү проблемалары” тигән темаға “түңәрәк өҫтәл”дә Башҡортостандың Үҙәк һайлау комиссияһы рәйесе, сәйәсәт фәндәре докторы Хәйҙәр Вәлиевкә һүҙ бирелде. 