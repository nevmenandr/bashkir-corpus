Ул — “Гөлдәр” өлгөлө бейеү ансамбленең алыштырғыһыҙ солисы ла.  Һәр минуттың ҡәҙерен белгән тырыш ҡыҙыҡай бейеү түңәрәгендә лә ихлас шөғөлләнә.  – Киләсәктә артист булырға теләйем, шуға күрә әленән үк үҙемде әҙерләйем. Бала саҡтан өләсәһе Әлимә Ишкилдинаның әкиәттәрен, бишек йырҙарын, үҙе сығарған бәйеттәрен тыңлап үҫә Әминә.  Сибай ҡалаһындағы музыка мәктәбенең думбыра класына (уҡытыусыһы – Мәрғүбә Хөсәйенова) һәм Балалар ижады үҙәгенең “Гөлдәр” өлгөлө бейеү ансамбленә (етәксеһе – Луиза Яхина) йөрөй.  Шул уҡ ваҡытта халыҡ йырҙарын өйрәнеү менән шөғөлләнә.  Бишенсе класта ғына уҡыуына ҡарамаҫтан, бар яҡлап талантлы ҡыҙыҡай төрлө конкурстарҙа ҡатнашып өлгөрә, яҡшы уҡый, Башҡортостан Президенты стипендиаты була.
 Думбырала уйнап “Салауатҡай”, “Уралтау”, “Ҡаһым түрә” кеүек ҡобайырҙарҙы бик оҫта башҡарып, ҡала, төбәк-ара, Бөтә Рәсәй конкурстары лауреаты була.  Бер аҙ ҙурайғас, өләсәһе үҙ ҡулдары менән эшләгән ҡашмау-селтәрҙәргә күҙе төшә: уны төрлөсә кейеп, көҙгө тирәһендә өйөрөлөргә ярата.  Сер итеп кенә әйтәйем: талантлы ҡыҙыҡай тиҙҙән үтәсәк абруйлы бәйгегә ныҡлап әҙерләнә, иң мөһиме – еңеүенә ышана.  Өләсәһенән һорашып, күп кенә йырҙарҙың тарихы менән таныша, һирәк башҡарыла торған көйҙәрҙе өйрәнә.  “Мин артист буласаҡмын һәм, ошо биҙәүестәрҙе кейеп, сәхнәгә сығасаҡмын” тигән һүҙҙәре лә Хоҙайҙың “амин” тигән сағына тура килә, күрәһең.  Ансамбль менән Төркиәлә, Францияла “Елдәр рауза”һы фестивалендә ҡатнашып, оло еңеүҙәр яулап ҡайтырға насип булған.
— Һәр саҡ сәхнәгә сығыр алдынан өләсәйем өйрәткән доғаларҙы ҡабатлап, ул күҙ нурҙарын түгеп эшләгән ҡашмау-селтәрҙәрҙе кейеп сыҡҡанғамы, бар тулҡынланыуҙарым шунда уҡ юҡҡа сыға, – тип йылмая мөләйем йөҙлө Әминә Хәлисова.  Думбырасы, йырсы, бейеүсе Әминә алдына ҡуйған маҡсаттарына һәр саҡ ынтылып йәшәһен тигән изге теләктә ҡалабыҙ. Силәбе ҡалаһында үткән халыҡ-ара бәйгелә өсөнсө урынды яулай.  Ейәнсәренең һәләтен артабан үҫтереү маҡсатында Әлимә инәй, ауылдарға барып, боронғо йырҙарҙы башҡарыусыларға мөрәжәғәт итеп, Әминәгә бар яҡлап ярҙам күрһәтә.