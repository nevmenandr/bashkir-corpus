Рәлинә Мөхәсимова етәкселегендәге мәҙәниәт йорто хеҙмәткәрҙәре, әлбиттә, бындай сараларҙың төп ойоштороусылары булып тора.  Ата-бабанан ҡалған һоҡланғыс тарих нигеҙендә йәш быуынды илһөйәр итеп тәрбиәләү йәһәтенән мәктәптәрҙә лә тейешле эш алып барыла.  Йыр-бейеүгә лә ҙур урын бирелде байрамда.  Бил бирмәҫ малайҙарҙың алышы өлкәндәрҙекенән һис тә ҡалышманы.  Хакимиәт башлығы Илдус Зарипов, бер үк ваҡытта район башҡорттары ҡоролтайы рәйесе булараҡ, ике тиҫтә йыл инде был мәсьәләне күҙ уңынан ысҡындырмай.  Сара Яңы Ҡайынлыҡ ауыл биләмәһендә йәшәгәндәр өсөн тәғәйенләнһә лә, унда быйыл да эргә-тирәләге төйәктәрҙән күпләп ҡатнаштылар.  Тынғыһыҙ хеҙмәттең матур өлгөләренең береһе – йыл да үткәрелгән балалар һабантуйы.

 Шулай уҡ сабыйҙарҙың ағас аттарҙа йән-фарман “сабышыуы”, бер йәше тулыр-тулмаҫ бәпестәрҙең йәшел үләнгә йәйелгән балаҫта “уҙышыуы”, һис шикһеҙ, халыҡ күңелендә һоҡланғыс, күңелле тамаша булып оҙаҡ һаҡланыр.  Ошо уҡ көндә ауылда район мәҙәниәт хеҙмәткәрҙәренең күсмә ултырышы уҙҙы.  Гәрәй ырыуы башҡорттарының вариҫтары төйәк иткән Яңы Ҡайынлыҡ ауыл Советында халҡыбыҙҙың йолаларын һаҡлауға, үҫтереүгә иғтибар кәмегәне юҡ.  Улар, һабантуйҙы ҡарауҙан тыш, урындағы һөнәрҙәштәренең башҡа эшмәкәрлеге менән дә танышты, балаларҙың йәйге ялын ҡыҙыҡлы, фәһемле итеп ойоштороу буйынса фекер алышты, Бөйөк Ватан һуғышында һәләк булған яугирҙәр иҫтәлегенә ҡуйылған обелискка, Яңы Ҡайынлыҡ ауылы уҙаманы, Советтар Союзы Геройы Шәриф Сөләймәновтың һәйкәленә сәскә һалды, ҡаһармандың йорт-музейын ҡараны. Ҡыҙыу көрәштә ете йәшлек Рамаҙан Зәйниев еңеп сыҡты. “Ынйы” бейеү ансамбленең, уның солистары Азалия Асарова менән Наҙлиә Рәхимованың, йәш баянсы Әмир Ғиззәтовтың сығыштары көслө алҡышҡа күмелде.  Әлбиттә, һәр һабантуйҙағы кеүек, иң ҡыҙығы милли көрәш булды.  Көндөң матурлығы, ойоштороусыларҙың эшен күңел биреп башҡарыуы һабантуйҙы ысын байрамға әйләндерҙе.  Балалар ҡапсыҡ кейеп, йомортҡа һалынған ҡалаҡ ҡабып уҙышты, күҙе бәйләнгән килеш көршәк ватты, ҡайсы менән төрлө бүләк киҫеп алды...  Өлкәндәр ул-ҡыҙҙары, ейән-ейәнсәрҙәре менән бергә шатланды, бәйгеселәрҙе дәртләндереп торҙо.