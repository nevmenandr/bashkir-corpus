Шулай уҡ милли уйын ҡоралдарында — ҡурайҙа һәм ҡумыҙҙа уйнарға өйрәтеү ойоштороласаҡ. Тиҙҙән Владивостокта йәкшәмбе башҡорт мәктәбен асырға ниәтләйҙәр. Аҡса башҡорттарҙың тарихын һәм мәҙәниәтен өйрәнеүгә генә түгел, башҡорт теле дәрестәрен үткәреүгә лә тотоноласаҡ.  Әйткәндәй, Приморье башҡорттары ҡоролтайы башҡорт мәҙәниәтен һаҡлауға һәм үҫтереүгә ҙур тырышлыҡ һала.  Приморье крайы башҡорттары туған телен һәм мәҙәниәтен өйрәнеү буйынса курстар ойоштороуға грант алды. Владивосток башҡорттары, “Рәсәй шишмәләре” конкурсында ҡатнашып, ошондай бүләккә лайыҡ булды.  Бында шулай уҡ милли сәхнә кейемдәренә заказ да биргәндәр.  Быйыл ойошма 25 йыллыҡ юбилейын билдәләне, төбәк һабантуйын үткәрҙе. 