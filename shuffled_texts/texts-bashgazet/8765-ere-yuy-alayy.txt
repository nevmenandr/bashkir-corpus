Тәбиғәт дуҫтары көҙгә тиклем республиканың барлыҡ төбәктәрен урап сығырға ниәтләй. Сараны ойоштороусыларҙың береһе Рәшиҙә Солтанова: “Тирә-яҡ мөхитте ҡурсалау — беҙҙең изге бурыс, был эшкә һәр кем үҙ өлөшөн индерергә тейеш”, – тине. Был көндә тәбиғәт дуҫтары Ҡырмыҫҡалы, Архангел һәм Белорет райондарында шишмә, күл, йылға буйҙарын сүп-сарҙан таҙартты.  Кисә, Бөтә донъя тирә-яҡ мөхитте һаҡлау көнөндә, “Киләсәк быуын өсөн ерҙе һәм һыуҙы һаҡлайыҡ” тип аталған автоуҙыш башланды.  Улар араһында танылған сәнғәт эшмәкәрҙәре Флүрә Килдейәрова, Рәйлә Аҙнаҡаева һәм башҡа шәхестәр ҙә бар. Сараны 11 — 12 июндә Мәскәүҙә үтәсәк Дөйөм Рәсәй халыҡ фронтының ойоштороу съезына арнап Башҡортостандың Ҡатын-ҡыҙҙар союзы менән Йәмәғәт палатаһы ойошторҙо. Шишмәләрҙе төҙөкләндереүҙә ауыл Советтары, мәктәп уҡыусылары һәм ирекмәндәр ярҙам иткән.  Йәмәғәт ойошмалары, медицина, мәҙәниәт хеҙмәткәрҙәре лә изге сараны хупланы. 