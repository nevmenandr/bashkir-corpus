Владимир Путин етәкселегендәге Рәсәй делегацияһының Ҡытай Халыҡ Республикаһына рәсми сәфәре дәүләт рәйесе Си Цзиньпиндың саҡырыуы буйынса ойошторолдо.  Бөгөн Рәсәй Президенты Азияла үҙ-ара эш итеү һәм ышаныс саралары буйынса кәңәшмәнең дүртенсе саммитында ҡатнаша. Сәфәр барышында мөһим хөкүмәт-ара, ведомство-ара һәм коммерция документтарына ҡул ҡуйылды. Рәсәй Президенты Владимир Путиндың Ҡытайға рәсми сәфәренә ярашлы, Шанхайҙа Башҡортостан Хөкүмәте менән Цзянси провинцияһының Халыҡ хөкүмәте араһында сауҙа-иҡтисади, фәнни-техник һәм гуманитар өлкәләрҙә хеҙмәттәшлек тураһындағы килешеүгә ҡул ҡуйылды.  Документты Башҡортостан Президенты Рөстәм Хәмитов менән Цзянси губернаторы Лу Синьше ҡултамғалары менән нығытты.
