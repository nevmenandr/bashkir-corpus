Сәскә үҫтереүселәргә лә йәнең теләгән гөлдө фәҡәт баҙарҙа табырға була.  Күгәрсен район үҙәге Мораҡта йәшәүселәргә иһә был йәһәттән айырыуса уңайлы, сөнки ауылда күптән түгел түбәһе ябылған һатыу урындары барлыҡҡа килде, әлегә улар өсәү.  Бынан тыш, бесәнен дә, утынын да, миндеген дә тап уларҙың ҡулынан һатып алырға мөмкин.  — Бөгөн был майҙансыҡтан халыҡ өҙөлмәй, һәр кем үҙенә теләгән әйберен, аҙығын һатып алып ҡыуана, ә ауыл кешеһе иһә ғаилә бюджетына ярайһы ғына өлөш индерә. Әммә киләсәктә уларҙың һаны тағы ла артасаҡ.  Шөкөр, бөгөн дә хәстәрлекле, уңған ауыл кешеһе был кәсепте ташламай, ҡала, район үҙәге халҡын сифатлы, арзан ауыл хужалығы продукцияһы менән тәьмин итә.  Ауыл халҡы элек-электән шәхси ихатаһында күпләп мал-тыуар аҫрап, ҡош-ҡорт тәрбиәләп, төрлө йәшелсә, емеш-еләк үҫтереп, умарта тотоп, ғаиләһен аҙыҡ-түлек менән туйындырып, үҙенән артып ҡалған продукцияһын баҙарға йә булмаһа оло юл буйына сығарып һатып, уны аҡсаға әйләндерә.
 Киләсәктә был майҙансыҡ тирәһенә асфальт йәйәсәктәр, тирә-яғын кәртәләп аласаҡтар. Яратҡан шөғөлөн табыш индереү ысулына әйләндергән ябай ауыл халҡы ла билдәле шәхси эшҡыуарҙар менән бер рәттән ҙур ихласлыҡ менән төрлө йәрминкәләрҙә әүҙем ҡатнаша. Был һатыу урындары “Реаль эштәр” программаһы сиктәрендә һәм район халҡы һорауы буйынса тормошҡа ашырылған.
— Район үҙәгендә махсус һатыу урындары булдырылғас, ауыл халҡы ла, һатып алыусылар ҙа ҙур ҡыуаныс кисерҙе, көн һайын төрлө ауылдарҙан бында килеп, һатыу итәләр, — ти Мораҡ ауылы биләмәһе башлығы Азат Ишбулдин.  Әлбиттә, бындай сауҙагәрлек ике яҡ өсөн дә бик уңайлы һәм отошло. 