Бынан тыш, ғаиләләрҙең үрҙә билдәләнгән категорияһына физкультура-һауыҡтырыу, мәҙәниәт учреждениеларына йөрөүгә, йәмәғәт транспортын файҙаланыуға льготалар аҡсалата түләнәсәк.  Быйыл ошо маҡсатҡа 230 миллион һумдан ашыу аҡса бүленә.  Өс һәм унан күберәк бала тәрбиәләгәндәр ай һайын 410 һум аласаҡ. 1 ғинуарҙан Башҡортостанда йән башына уртаса килеме йәшәү минимумынан, йәғни 5600 һумдан артмаған ишле ғаиләләргә йәш ярымдан алып өс йәшкә тиклемге өсөнсө йәки артабанғы һәр балаһы өсөн 3 мең һум күләмендә айлыҡ түләү билдәләнде.
 Республикалағы Хеҙмәт һәм халыҡты социаль яҡлау министрлығының матбуғат хеҙмәтенән хәбәр итеүҙәренсә, был аҡса 13 мең самаһы балаға түләнәсәк тип күҙаллана. 