Теге йәки был урында үҙебеҙҙе ҡыйырһытҡанды һис кисерә алмай, шунда уҡ хаҡлыҡ дауларға кере­шәбеҙ, ә бер зыянһыҙ, тирә-яҡты йәмләп торған һәйкәл­дәргә ихтирамлы мөнәсәбәт күрһәтеү көсөбөҙҙән кил­мәй... Баш ҡаланың тышҡы йөҙөн күркәмләндереү, тарихи үткәнде сағылдырыу маҡсатында төрлө һындар, ҡоролмалар әүҙем урынлаштырыла.  “Илһөйәрлек”, “рух” төшөнсәләре – ике һүҙебеҙҙең береһендә.  Әммә улар ысынбарлыҡта Рәсәйҙең, Башҡортос­тан­дың берәй спорт коман­даһы еңеү яулағанда биткә әләм һүрәте төшөрөп, эскән килеш байраҡ итеп күтәреп ҡысҡырып йөрөү менән ге­нә сикләнмәһен ине.  Иң тәү­ҙә үҙең йәшәгән урам­дың, ҡаланың төҙөклөгөн хәстәр­ләү, һәр сәскәһенә, һәйкәле­нә, һуҡмағына иғти­барлы булыу кәрәк түгел­ме?!  Өфөнөң Дим биҫтәһен­дәге бер фонтан уртаһында көршәк тотҡан ҡыҙ һыны ҡолатып төшөрөлдө, Дәү­ләт циркы алдындағы клоун Карандаш тотоп торған таяҡ һындырылды, Салауат Юлаев проспектында сәскә үҫтерелгән арба емерелде, Комсомол һәм Лесотехникум урамдары киҫелешен­дәге атлы егет һыны таш менән бәргеләнде... Кемдеңдер тырыш хеҙмәт, ижад емеше булғанды юҡ итергә тырышыуҙы көсһөҙлөккә, бәғерһеҙлеккә тиңләргә мөмкиндер.  Ә инде республика, халыҡ мәнфәғәтендә эшләнгәнде ҡыйратыу, зыян килтереү – бөтөнләй кешелекһеҙлек билдәһе.
 Әммә бер нисә көн элек кенә ошолай дүрт һәйкәлде емереү, зыянлау осраҡтарын күреп, һүҙһеҙ ҡалаһың. 