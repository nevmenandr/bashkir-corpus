Рәсәй Ғәҙәттән тыш хәлдәр министрлығының Башҡортостандағы Баш идаралығындағы “ышаныс телефоны”: 8 (347) 233-99-99, министрлыҡтың Волга буйы төбәге үҙәгендәге “ышаныс телефоны”: 8-800-100-11-20, федераль “ышаныс телефоны”: 8 (495) 449-99-99.  Министрлыҡтың матбуғат хеҙмәтендә әйтеүҙәренсә, халыҡтан килгән һәм тикшереүҙе талап иткән һәр мәғлүмәт теркәлә.  Мәҫәлән, йыл башынан алып Ғәҙәттән тыш хәлдәр министрлығының “ышаныс телефоны” буйынса 95 кеше мөрәжәғәт иткән.
 Ошо мәғлүмәттәр күрһәтелгән бер генә мөрәжәғәт тә иғтибарһыҙ ҡалмаясаҡ.  Рәсәй Ғәҙәттән тыш хәлдәр министрлығының Башҡортостандағы Баш идаралығы ҡотҡарыу хеҙмәтенең махсус номерын телефон кенәгәләренә индерергә тәҡдим итә.  Башҡортостанда был номер күптән түгел генә барлыҡҡа килһә лә, республика халҡы уның буйынса йыш шылтырата.  Әлеге телефонға шылтыратып, ойошмаларҙа һәм торлаҡ биналарҙа янғын хәүефһеҙлеге ҡағиҙәләрен тупаҫ боҙоу осраҡтары хаҡында белдерергә, шулай уҡ вазифалы кешеләрҙең эш урынын үҙ мәнфәғәтендә файҙаланыуына ялыу ебәрергә мөмкин. Шылтыратыуҙар тәүлек әйләнәһенә ҡабул ителә. Аноним шылтыратыу буйынса тикшереү үткәрелмәй. 30 көн эсендә уға яҙма яуап ҡайтарыла.  “Ышаныс телефоны” буйынса шылтыратҡанда кеше фамилияһын, исемен, атаһының исемен, почта адресын, телефонын хәбәр итергә, мәсьәләне аныҡ аңлатырға тейеш. 