Атап әйткәндә, предприятиеларҙа хеҙмәт етештереүсәнлеген арттырыуҙы күҙ уңында тотҡан республика программаһы төҙөләсәк.  Республикабыҙ пилот төбәктәр исемлегенә индерелгән осраҡта төбәк йөкләмәләре сағылдырылған килешеү төҙөләсәк.  Башҡортостандың Иҡтисади үҫеш министрлығындағы матбуғат хеҙмәтенән хәбәр итеүҙәренсә, программала аҙыҡ-түлек, химия сәнәғәте, машиналар эшләү һәм башҡа тармаҡтарҙағы ҙур предприятиелар ҡатнашасаҡ. Тәүге йыл һөҙөмтәләре буйынса үҫеш кәмендә биш, киләһе һигеҙ йылда кәмендә 30 процент тәшкил итергә тейеш. Башҡортостан Республикаһы Рәсәйҙең Иҡтисади үҫеш министрлығына “Хеҙмәт етештереүсәнлеген арттырыу һәм мәшғүллеккә булышлыҡ итеү” өҫтөнлөклө федераль программаны тормошҡа ашырыуҙа ҡатнашыуға ғариза бирҙе.
