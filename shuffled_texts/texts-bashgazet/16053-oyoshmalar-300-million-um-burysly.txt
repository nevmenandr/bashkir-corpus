Рәсми статистикаға ҡарағанда, бурыс күләме 5,7 миллион һумға тиң. Түләнергә тейешле аҡсаның яртыһынан күберәге (3,4 миллион һум самаһы) Өфөләге “Стройтрансгаз-Урал” яуаплылығы сикләнгән йәмғиәтенә тура килә.  Бөлгөнлөккә төшкән предприятиелар хеҙмәткәрҙәренә тағы ла 144 миллион һум түләргә тейеш. Хеҙмәткә түләү өлкәһендә ҡануниәтте боҙған өсөн 457 ойошма һәм 1 335 вазифалы кеше яуаплылыҡҡа тарттырылған. Улар барышында эш хаҡы буйынса 50 миллион һумдан ашыу бурыс булыуы асыҡланды. Башҡортостандың Дәүләт хеҙмәт инспекцияһы, эш биреүселәрҙе һәм һалым хеҙмәте мәғлүмәттәрен тикшереү һөҙөмтәләрен анализлағандан һуң, республикабыҙҙа эш хаҡы буйынса бурыстың 300 миллион һумға етеүе ихтималлығын асыҡланы.  Ноябрь айында ғына дәүләт хеҙмәт инспекторҙары хеҙ­мәткәрҙәрҙең ялыуы буйынса бер нисә тикшереү үткәрҙе.  Инспекция тикшергән 19 эш биреүсенең 152,6 миллион һумлыҡ бурысы бар.  Статистика өс ойошмалағы һәм “Иглин урманы” пред­приятиеһының ике филиалындағы бурысты сағылдырҙы.  Күҙәтеү органы күрһәтмәһенә ярашлы, 4 373 хеҙмәткәргә 90,3 миллион һум ҡайтарып бирелгән.  Йыл башынан алып республикалағы Дәүләт хеҙмәт инспекцияһы эш хаҡы мәсьәләһе буйынса меңдән ашыу тикшереү ойошторған. 