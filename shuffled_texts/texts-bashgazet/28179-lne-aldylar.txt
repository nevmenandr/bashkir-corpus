Икенсе осорҙа юлаевсылар эшкә ныҡлап тотондо.  Көйәрмәндәргә өфөләрҙең “Лада”ға ҡаршы осрашыуы бик еңел уҙҙы кеүек тойолдо. Ә бына ҡағиҙә боҙоп, аҙсылыҡта ҡалғас та, язаһын алдылар.  Ысынлап та, беренсе осорҙа беҙҙекеләргә бәхетле осраҡ ярҙам итте тиергә була – иҫәпте тиҙ астылар.  Ләкин был юлы улай булманы.  Ҡунаҡтар иҫәпте тигеҙләп ҡуйҙы, әммә шунда уҡ өфөләр йәнә алға сыҡты. Һөҙөмтәлә уйын аҙағынаса тағы ике шайба индерҙеләр.  Дөрөҫөн әйткәндә, Тольятти командаһы кеүек һаҡ һыҙығы көслө булған ҡәлғә-клубтарға ҡаршы тороуы бик ауыр.  Энә өҫтөндә ултырған кеүек хис итәһең үҙеңде “Салауат Юлаев” уйнағанда.  Тыштан ҡарағанда ғына шулай ул.  “Лада”ның тырышлығы бушҡа булды, боҙҙа тоҡанып киткән йоҙроҡ һуғышы ла бер ни хәл итә алманы – иҫәп 4:1.