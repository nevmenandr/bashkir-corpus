Ошо исем менән 11-13 июлдә Халыҡ-ара этнофестиваль үтә.  Ял итеү кисәләре, экскурсиялар ойоштороласаҡ.  Республика тәбиғәтенең тарихи-мәҙәни ҡомартҡыларын, шифалы сығанаҡтарҙы, ял итеү урындарын киң танытып, Башҡортостандың мәҙәни йолаларға бай булыуын күрһәтеү ҙә ҙур бурыс булып тора.  Милли спорт төрҙәрен, уйындарҙы пропагандалау ниәтен дә билдәләргә кәрәк. Башҡорт балының данын, умартасылыҡтан алынған продукцияны бар донъяға таратыу – ҙа оло эш.  Этнофестиваль барышында төрлө мәҙәни, эшлекле саралар үтәсәк.  Ярыш, конкурстарҙа ҡатнашыусыларҙың кимәлен этнографтарҙан, тарихсы-фольклорсыларҙан, мәҙәниәт, сәнғәт белгестәренән торған жюри баһалаясаҡ. Сараның төп маҡсаты – милләт-ара мөнәсәбәтте көйләү, дуҫлыҡ-татыулыҡты нығытыу, халыҡ-ара һәм төбәк-ара бәйләнештәрҙе үҫтереү, күп милләтле халыҡтарҙың йолаларын тергеҙеү, төп халыҡтың һөнәрселеген, художестволы сәнғәтен һаҡлау һәм киңәйтеү буйынса эш алып барыу.

