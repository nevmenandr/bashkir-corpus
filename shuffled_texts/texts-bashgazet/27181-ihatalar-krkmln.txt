Эш 26 июлдә Ухтомский урамындағы 26/2-се йорт ихатаһында башланды.  Программа автомобиль һәм йәйәүлеләр юлына асфальт түшәүҙе, туҡталҡаларҙы киңәйтеүҙе, сүп-сар һауыттарын яңыртыуҙы, балалар майҙансыҡтарын төҙөкләндереүҙе күҙ уңында тота.  “Уңайлы ҡала мөхите булдырыу” өҫтөнлөклө проектына ярашлы, йыл аҙағына тиклем Өфөнөң Дим районында биш ихата төҙөкләндереләсәк.
 Баш ҡаланың Дим районында Хәҡиҡәт, Левитан, Ухтомский, Дағстан урамдарындағы йорттарҙың ихаталарын тәртипкә килтереү ҡарала.