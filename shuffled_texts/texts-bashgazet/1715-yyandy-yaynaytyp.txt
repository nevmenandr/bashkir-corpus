Йыл һайын Башҡортостанда, кешенең тәүге тапҡыр Йыһанға осоуына бағышлап, балаларҙың "Минең йыһан донъяһы" халыҡ-ара ижади эштәре конкурсы ойошторола.  Ошо көндәрҙә сираттағы бәйгегә конкурс эштәрен ҡабул итеү башланды, сара 1 мартҡа тиклем дауам итәсәк. Барлыҡ мәғлүмәт менән www.ufaplanetarium.ru сайтында танышырға мөмкин. Ойоштороу комитетының адресы Өфө ҡала планетарийында урынлашҡан.  Бәйге "Мәрхәмәт" хәйриә фондының попечителдәр советы рәйесе Гөлшат Хәмитова, ике тапҡыр Советтар Союзы Геройы, осоусы-космонавт, авиация генерал-полковнигы, Рәсәй Космонавтика федерацияһы президенты Владимир Коваленок, "Мәскәү Кремле" дәүләт тарих-мәҙәниәт музей-ҡурсаулығының генераль директоры Елена Гагаринаның ярҙамында үткәрелә.