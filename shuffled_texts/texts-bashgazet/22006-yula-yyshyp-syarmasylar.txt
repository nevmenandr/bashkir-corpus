Бынан тыш, “сикләнгән аралыҡты дөрөҫ файҙаланыу” тигән күнекмәне үтәү бурысы ла бар.
l Ҡала юлында имтихан биргәндә штраф балдары иҫәпләнә барасаҡ.  Һынау ауырлашасаҡ.

l Имтихан теоретик яҡтан ҡат­марлаша, ғәмәли өлөшө лә үҙгәрә.  Быйыл 1 сентябрҙә Рәсәйҙә водитель танытмаһы алыуға имтихан биреүҙең яңы ҡағиҙәләре үҙ көсөнә инә.  Текст билеттары бишәр һорауҙан тупланған дүрт тематик блоктан торасаҡ.  Әгәр береһендә ике хата ебәрелһә, һынау үтелмәне тигән һүҙ.  Бишәүгә тулһа, имтихан бирелмәне тигән һүҙ.
l Һынауҙы йәшәү урыны буйынса ғына түгел, ә ЮХХДИ-ның һәр ҡайһы имтихан бүлексәһендә тапшырырға мөмкин. Ә инде бер яңылышлыҡ китһә, шул уҡ тема буйынса өҫтәмә биш һорау биреләсәк.
l “В” категорияһына имтихан тап­шырған курсантҡа полигонда элеккесә өс түгел, ә биш һынау ҡаралған: эстакада, “змейка”, боксҡа инеү, параллель парковка һәм автодромдағы махсус юл сатын үтеү.  Ҡаршы һыҙатҡа сыҡтың йә иһә светофорҙың ҡыҙыл төҫөнә туҡтамай үттең, башҡа машиналарға, йәйәү­леләргә ҡамасауланың икән – биш, хәүефһеҙлек ҡайышын эләктермәһәң – өс, ҡуҙғала алмай һүнгән, көҙгөгә ҡарарға онотҡан осраҡта бер штраф балы һалынасаҡ. 