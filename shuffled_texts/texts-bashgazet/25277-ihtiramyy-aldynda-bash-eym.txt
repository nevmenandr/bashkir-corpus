З. Биишева исемендәге “Китап” нәшриәте исе­менән, БР Милли архивы коллективы исеме­нән ҡотлауҙар бигерәк тә күңелгә яҡын булды. Уларға һаулыҡ, уңышлы ғүмер теләп, ихтирам менән, Республикала ғына түгел, Рәсәйҙә, Европа илдәрендә юмористик әҫәрҙәре менән дан алған Марсель Сәлимовтың, БДПУ профессоры, тел белгесе Миңһылыу Усманованың: “Ләлә апай, һин халҡыбыҙға кәрәк, йәшә әле”, — тигән йылы һүҙҙәре, Халыҡтар дуҫлығы йорто хеҙмәткәрҙәренә, “Аҡ тирмә” рәйесе Рәйсә Абдрахман ҡыҙы Күзбәковаға, Екатеринбург ҡалаһы башҡорттары ҡоролтайы етәксеһе Нәфисә Тюменцеваға, Силәбе өлкәһенең Сосновка районында башҡорт­тарҙы ойоштороп, рухи байлыҡ таратып йө­рөүсе Рабиға Бикбулатоваға, Баймаҡ, Ейән­сура һәм бик күп райондарҙан уҡыусы­ларыма һәм айырым кешеләргә ҡотлау һүҙҙәре өсөн оло рәхмәтемде белдерәм.  Өфө ҡалаһы Киров районы хакимиәте етәксеһе Динар Ғәли улы Хәлилов йылы ҡотлау һүҙҙә­ренән буш ҡалдырманы. Элекке коллегаларым, уҡыусыла­рымдың ҡотлау һүҙҙәре яҡын булды.  Башҡортостан юлдаш телеканалы, “Аш­ҡа­ҙар” радиоһы ла бөтә республикаға яңғыратып, минең исемгә ҡотлау сәләмдәре еткерҙе.  Мәләүез районының Воскресенское ҡасаба­һынан көс етмәҫлек раузалар гөлләмәһе һәм оло теләктәрен ебәргән уҡыусыларым Анастасия Киселева, Евгений Мухин, Надежда Бегова, Наталья Черноваға һәм башҡа бик күптәрҙең ҡотлау сәләмдәре өсөн сикһеҙ рәхмәтлемен.  Хатта республика халҡын Яңы йыл менән ҡотлау һүҙен минән әйттереүҙәре үҙе бер мәртәбә булды. Рәхмәт.  Ябай ғына хеҙмәтемде иғтибарға алып, юғары етәкселектең ҡотлауы үҙе бер ҙур ғорур­лыҡ булды.  Тыуған Күгәрсен районым, “Оло Эйек” яҡташтар ойошмаһы ла ситтә ҡалманы, хатта район гәзите “Мораҙым” тотош бер һанын миңә бағышланы.  85 йыллыҡ юбилейым алдынан көтмә­гәндә беренселәрҙән булып Баш­ҡор­тос­тан Респуб­ликаһы хакимиәте етәк­сеһе Вла­димир Александрович Нагор­ный­ҙан ҡотлау телеграммаһы килеп төштө.  Унда Владимир Александрович миңә оҙон, әүҙем эш ғүмере теләгәйне.