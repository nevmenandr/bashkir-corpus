Рәсәй колоннаһы Луганск ҡалаһына күршеләрҙең ризалығын да көтөп тормай ҡуҙғалғайны.  Әйткәндәй, гуманитар ярҙамды халыҡҡа таратыу мәсьәләһе менән, алдан уйланыл­ғанса, Ҡыҙыл тәре халыҡ-ара комитеты түгел, ә волонтерҙар һәм «Луганск халыҡ республикаһы» вәкилдәре шөғөлләнә. Украинаның Луганск ҡалаһына Рәсәйҙән юлланған гуманитар ылау үткән шәмбе бәлә-ҡазаһыҙ әйләнеп ҡайтты.

 Шәмбе Рәсәй гуманитар ылауы (223 автомашина) бөтә йөктө Луганск ҡалаһында ҡалдырып, тыуған яҡҡа ҡайтты. Бының өсөн Украина етәкселеге «шелтә» белдерҙе, әлбиттә, әммә йөк машиналарына һөжүм итмәѕкә, ҡотҡо уятмаѕҡа һүҙ бирҙе.  Хәтерегеҙгә төшөрәбеҙ: гуманитар ылау Украина сиген 22 август иртәһендә үтте.  Илдең Ғәҙәттән тыш хәлдәр министрлығынан хәбәр итеүҙәренсә, автомашиналарҙағы йөк Рәсәйҙең һәм Украинаның таможня, сик хеҙмәте тикшереүҙәрен үтеп, билдәләнгән урынға алып барып еткерелгән. 