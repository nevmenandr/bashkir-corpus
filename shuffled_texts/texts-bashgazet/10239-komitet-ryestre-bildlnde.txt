Башҡортостан Дәүләт Йыйылышы — Ҡоролтайҙың бишенсе саҡырылыш депутаттары үҙҙәренең беренсе ултырышында парламенттың даими комитеттарын булдырҙы һәм уларҙың етәкселәрен, урынбаҫарҙарын һайланы.
 Сәнәғәт, инновация үҫеше һәм эшҡыуарлыҡ буйынса комитет рәйесе итеп Рәшит Хәйруллин билдәләнде, урынбаҫары — Сергей Павлов.  Торлаҡ сәйәсәте һәм инфраструктуралар үҫеше буйынса комитет рәйесе — Елена Родина, урынбаҫары — Рөстәм Ишмөхәмәтов.  Билдәле булыуынса, элек ете даими комитет эшләй ине, хәҙер уларҙың һаны һигеҙгә еткерелде.  Дәүләт төҙөлөшө, хоҡуҡ тәртибе һәм суд мәсьәләләре буйынса комитет рәйесе итеп Зөфәр Йәнекәев тәғәйенләнде, уның урынбаҫары — Рәмил Хәкимов.  Бюджет, һалымдар, инвестиция сәйәсәте һәм территориаль үҫеш буйынса комитет рәйесе — Рузалия Хисмәтуллина, уның урынбаҫары — Михаил Бугера.  Даими нигеҙҙә эшләмәгән урынбаҫар итеп Эдуард Мостафин һайланды.  Рәсүл Ғосманов Аграр мәсьәләләр, экология һәм тәбиғәттән файҙаланыу буйынса комитет рәйесе, Римма Үтәшева менән Руфина Шәғәпова уның урынбаҫарҙары итеп тәғәйенләнде.  Һаулыҡ һаҡлау, социаль сәйәсәт һәм ветерандар эштәре буйынса комитет рәйесе итеп Николай Никитин, урынбаҫарҙар итеп Альбина Буранғолова менән Наил Ғизәтуллин тәғәйенләнде. Урындағы үҙидара, гражданлыҡ йәмғиәте институттарын үҫтереү һәм киң мәғлүмәт саралары буйынса комитет рәйесе — Румил Аҙнабаев, урынбаҫарҙары — Рифғәт Гарданов менән Виктор Пчелинцев.  Эльвира Айытҡолова — Мәғариф, мәҙәниәт, спорт һәм йәштәр эштәре буйынса комитет рәйесе, Александр Семак — уның урынбаҫары. 