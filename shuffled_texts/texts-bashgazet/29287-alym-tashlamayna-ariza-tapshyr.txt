Федераль һалым хеҙмәтенең Башҡортостан идаралығынан белдереүҙәренсә, һалым ташламаһына ғаризаны быйыл 1 апрелгә тиклем тапшырыу шарт.
 Документтарын ҡайтарма алыуға тапшырғандарға ҡайтанан ғариза яҙыуҙың кәрәге юҡ. Бындай төркөмгә бөтә пенсионерҙар индерелә.  Уны һалым инспекцияһына туранан-тура, күп функциялы үҙәк офисында тапшырырға, почта аша ебәрергә, Интернет селтәрендәге сайтты файҙаланырға мөмкин.  Бынан ары ташламаға ғаризаны билдәләнгән форма буйынса ғына яҙырға кәрәк.  Быйылдан башлап һалым түләүселәрҙең льготалы категориялары ер һалымын алты сутый участканың кадастр хаҡы дәүмәленә кәметеүгә хоҡуҡлы.  Яуап тиҙерәк килһен тиһәгеҙ, ғаризала реквизиттарҙы күрһәтергә онотмағыҙ. Әгәр бер нисә участкаға хужа булһағыҙ, һалым күләменән сығып, уларҙың ҡайһыһына һалымды кәметеүҙе инспектор билдәләй.  Төбәктә мөлкәт һалымы буйынса ташламаларҙың тулы исемлеге менән Федераль һалым хеҙмәте сайтында танышырға мөмкин. Быйыл 1 ғинуарҙан бер нисә үҙгәреш ғәмәлгә индерелде. 