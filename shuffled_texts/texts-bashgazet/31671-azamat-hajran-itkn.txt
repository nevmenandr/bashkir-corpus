Әйкәндәй, Илшат “Саҡмағошнефть” нефть һәм газ сығарыу идаралығында оператор булып эшләй.  Мәскәү, Санкт-Петербург, Украина, Ҡаҙағстан, Үзбәкстан, Латвия, Эстония, Төркиә һәм башҡа ил тамашасылары егеттең бәрхәт тауышына хайран ҡала.
 Уны Рәсәйҙең төрлө төбәктәренә сығыш яһарға йыш саҡыралар.  Эстрада йырҙары менән йәнәш ул башҡорт халыҡ йырҙарын да илһамланып башҡара.  Йырсыны тиҙҙән Ҡаҙағстанда үтәсәк халыҡ-ара конкурсҡа ла саҡырғандар. Мәскәүҙең "Космос " концерт залында "Роснефть" йондоҙҙар ҡабыҙа" тигән фестиваль үтте.  Мәртәбәле сарала Башҡортостан егете Илшат Сибәғәтуллин башҡорт халыҡ йыры "Азамат"ты башҡарып, I дәрәжә диплом менән бүләкләнде.

– Конкурсҡа аҙашым, ҡурайсы, Башҡортостандың атҡаҙанған артисы Илшат Ишморатов менән барҙыҡ, – ти Илшат.
