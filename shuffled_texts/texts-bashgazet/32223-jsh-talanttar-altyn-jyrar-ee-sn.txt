16-30 йәшлек ҡатнашыусылар үҙенсәлекле итеп башҡортса сығыш яһарға тейеш.  Проектта ҡатнашыу өсөн altyn.tv сайтында анкета тултырырға һәм башҡорт телендә музыкаль сығыш (автор кавер-версияһы) әҙерләргә кәрәк.  Еңеүселәр ҡатын-ҡыҙҙар араһында яңғыҙ башҡарыусы, ир-егеттәр араһында яңғыҙ башҡарыусы, иң яҡшы дуэт/төркөм номинацияһында билдәләнәсәк.  Башҡортостанда һәләтле йәштәр өсөн өр-яңы проект башлана.  Йырҙы яңғыҙ, парлап, күмәк башҡарырға мөмкин.  “Алтын йырҙар” исемле сара туған телдә сифатлы көй-моң башҡарыусыларҙы йыя.

22 октябрҙән 30-ына тиклем Өфө, Стәрлетамаҡ, Туймазы, Сибай ҡалаларында кастингтар уҙасаҡ.  Тамашаның бөтә этаптары ла Башҡортостан юлдаш телевидениеһында күрһәтеләсәк.
 Бүләктәр – аҡсалата приздан алып автор менән клиптар төшөрөүгә тиклем.