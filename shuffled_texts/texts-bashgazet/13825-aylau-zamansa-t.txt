Быйылдан башлап бөтә һайлау участкалары үтә күренеүсән стационар һәм күсмә йәшниктәр менән йыһазландырылырға тейеш.  Республиканың Үҙәк һайлау комиссияһынан хәбәр итеүҙәренсә, Башҡортостан Президенты вазифаһына кандидаттар өсөн тауыш биргәндә һайлау бюллетендәрен эшкәртеү комплекстары ҡулланыласаҡ.

 Иҫке ағас йәшниктәрҙе ҡулланыу ҡануниәткә ҡаршы килә. Әйткәндәй, бюллетендәрҙе эшкәртеү комплексы ҡуйылған участкаларҙа һайлаусылар һаны 500-ҙән кәм булмаҫҡа тейеш. Дәүләт Йыйылышы – Ҡоролтай депутатын өҫтәмә һайлау уҙғарылған Красный Холм округында һәм Межгорье ябыҡ административ-территориаль берәмегендә генә бындай ҡулайлама файҙаланылмаясаҡ.  Комиссия ҡарарына ярашлы, бөтәһе 178 комплекс ғәмәлгә индерелә. 