Зыян күргәндәрҙең барыһы ла эвакуацияланды.  Республиканың Ғәҙәттән тыш хәлдәр министрлығы белгестәре оператив кәңәшмәлә ошо турала белдерҙе.

— Тиҫтәнән ашыу муниципаль берәмек контролгә алынғайны.  Баш ҡалабыҙҙың ташҡынға эләккән урындарынан 20 мең кубометрҙан ашыу һыу һурҙырылған. Был биләмәлә ҡотҡарыусылар дамба ҡорҙо, әле һыу кимәленең түбәнәйеүе күҙәтелә. Шуға күрә Башҡортостанда ташҡындың икенсе тулҡынын һәм йылғаларҙа һыу кимәленең күтәрелеүен көтәләр.  Тауҙарҙа ҡар ирей башланы.  Өфө районының Зубов ҡасаба­һында Бәрҫеүән йылғаһы ярҙарынан сыҡҡайны.  216 йорт биләмәһе, 461 кеше йәшәгән 24 торлаҡ йорт һыу баҫыу зонаһына эләкте.  Ҡотҡарыусылар әйтеүенсә, әле биш ауылда 40 йорт ихатаһы хәүеф зонаһында ҡала.  Тағы ла бер юл участкаһы һыу аҫтын­да.  Марат Латипов билдәләүенсә, биләмәлә һыуҙы һурҙыралар, ике насос станцияһы ҡуйылған.  Бында 14 йорт ихатаһын һыу баҫҡан.  Улар ваҡыт­лыса урынлаштырыу пункттарына барыу­ҙан баш тартып, туғандарында туҡталды, — тине Рәсәй Ғәҙәттән тыш хәлдәр министрлығының Башҡортостан буйынса Баш идаралығы начальнигы Марат Латипов.