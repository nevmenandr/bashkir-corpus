Фетнәләрҙән ары булған һәм ҡайғы-хәсрәткә сабыр итеүсе – иң бәхетле кеше.

* * * Нисек кенә булмаһын, һаранлыҡ тигән ауырыу — иң ауыр сир.

* * * Теш таҙартыу, ағыуҙарҙан ҡала, бөтөн ауырыуҙарға шифа, ағыу — үлем.

* * * Күркәм холоҡло мөьминдәр уяу тороусылар һәм ураҙа тотоусылар дәрәжәһендә булыр.

* * * Ниғмәткә рәхмәтегеҙҙе тирә-йүнгә белгертегеҙ.

* * * Атаһының үҙ улына биргән бүләге – күркәм әҙәп.

* * * Берәү доғалары ҡабул булыуын һәм ҡайғылары таралыуын теләһә, ауырлыҡта йәшәүсенең хәлен еңеләйтһен. Етеш тормошта тыуып, төрлө аҙыҡ ашап, кейем кейеп һәм төрлө атҡа атланып үѕһәләр ҙә, һүҙҙәрендә маҡтаныу ғына ишетелгән ғибрәт кешеләр, минең өммәтемдән булһа ла – иң яманы.

* * * Кем һуҡырҙы ҡырҡ аҙым ер етәкләп илтә, шуға Йәннәт уажиб (тейеш).
* * * Минең ҡаршымда иң бәхетле әҙәм — намаҙҙарынан ҡәнәғәт, йәшерен итәғәт менән Раббыһы алдында ғибәҙәтен күркәм итеүсе, башҡаларҙан айырылып тормаған, бармаҡ төртөп күрһәтелмәгән, ризығы етерлек һәм сабыр, үлеме тиҙ, илап ҡалыусылары һәм мираѕы аҙ булған мөьмин кеше.

* * * Аллаһы Тәғәлә бер генә ауырыуҙы ла дарыуынан башҡа донъяға сығарманы, бары бер ауырыуға – ҡартлыҡҡа ғына дауа юҡ.

* * * Кем һүҙен сәләм биреүҙән башлай, шул Аллаһы Тәғәләгә һәм уның Рәсүленә иң яҡын кеше.

* * * Тәндәре зәғиф, ә күңелдәре йәштәрсә ҡарттар ике нәмәгә мөхәббәт итер: оҙон ғүмер һәм мал яратыу.

* * * И Аллаһтың бәндәләре!  Буйҙаҡ (өйләнмәй йөрөүсе) — һеҙҙең арала ямандарҙың-яманы.

* * *