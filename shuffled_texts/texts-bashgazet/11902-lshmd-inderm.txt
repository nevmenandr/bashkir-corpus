Өфө ҡалаһы. Йәүҙәт ӘХТӘМОВ,
хеҙмәт ветераны. Ишетеүемсә, Өфөләге алтаҡталарҙың, баннерҙарҙың ҡаланың архитектураһына тап килеү-килмәүен күҙәткән комиссиялар бар икән.  Тимәк, эштең ҙурыраҡ һөҙөмтә биреренә ышаныс тағы ла арта. Был йәһәттән төркөмдәр булдырылған, рейдтар ойошторола.
 Дөйөм хеҙмәткә үҙ өлөшөмдө индереү ниәтендә баш ҡаланың Ленин урамындағы башҡортса хаталы яҙмалы алтаҡтаның фотоһүрәтен ебәрәм.  Алтаҡта, иғлан, һәйкәлдәрҙәге орфографик хаталарҙы бөтөрөү маҡсатында Мәскәүҙә ҙур эш башланған икән.  Беҙҙә лә хаталарҙы бөтөрөү буйынса йәмәғәт ойошмалары эшләй, район һәм ҡала хакимиәттәрендә терминология үҙәктәре хеҙмәт күрһәтә, тема киң мәғлүмәт сараларында даими яҡтыртыла. Ниңә "күсермә үҙәге" түгел, ә "күсәрмә үҙәге" һуң ул?
