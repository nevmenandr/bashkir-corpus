Инфекция бинаһы – көньяҡ-көнсығыш райондарында махсус проект буйынса төҙөлгән берҙән-бер бүлексә.  Ул заманса техника һәм ҡорамалдар менән йыһазландырылған, бер юлы 15 кеше дауалана ала. Ауырыуҙар коридорға сығып йөрөмәй, барлыҡ уңайлыҡтар тыуҙырылған.  Әле бында барлығы һигеҙ бокс бар: интенсив терапия, киҫкен респиратор вирус инфекцияһы, эсәктәр инфекцияһы, бөйөр синдромы, геморрагик биҙгәк палаталары һәм башҡалар.  Элеккеһенән айырмалы, йоғошло сирҙәргә дусар булыусылар айырым урынлаштырыла.  Ҡалала юбилей айҡанлы асылған объекттарҙың береһе – дауахана ҡаласығында барлыҡҡа килгән инфекция бүлексәһе.  Оҙаҡ йылдар шәфҡәт туташы булып эшләгән Сания Хәмитова, Нәсимә Ғүмәрова, Сәғиҙә Ғәлина, Фирүзә Юнысбаевалар яңы хеҙмәт шарттарынан бик ҡәнәғәт, ауырыуҙарҙы дауалау күпкә еңелерәк, бар уңайлыҡтар тыуҙырылған, тип ҡыуана. Әле бүлексәлә 21 хеҙмәткәр һанала.  Заман талаптарына яуап бирерлек итеп төҙөлгән бындай бүлексә республикала бик һирәк. 