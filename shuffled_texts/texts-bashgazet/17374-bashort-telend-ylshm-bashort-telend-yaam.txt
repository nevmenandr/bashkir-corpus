Ойоштороу комитеты. Башҡортостан Хөкүмәте ҡарамағындағы Терминология хеҙмәте һәм Башҡорт дәүләт университеты башҡорт теленән төбәк кимәлендә диктант ойоштора.

 Ҡағи­ҙәһе урыҫ теленән тоталь диктанттыҡы кеүек үк.
“Башҡорт телендә һөйләшәм, башҡорт те­лендә яҙам!” тигән девиз аҫтындағы сара 11 апрелдә сәғәт 10-да Башҡорт дәүләт универ­сите­тының төп корпусында (З.Вәлиди урамы, 32-се йорт, 02-се аудитория) һәм БДУ-ның башҡа ҡалаларҙағы филиалдарында уҙғарыла. Бүтән урындар халҡы диктант яҙыуҙы үҙаллы ойоштора, йәғни онлайн режимында яҙа ала.  Ошонда уҡ диктанттың һөҙөмтәһен, шулай уҡ акцияға бәйле башҡа мөһим мәғлүмәттәрҙе табырға була.
 Бының өсөн 2 апрелдән БДУ-ның regdict.ru сайтында теркәлергә кәрәк.  Унда теләгән һәр кеше ҡатнаша ала. 