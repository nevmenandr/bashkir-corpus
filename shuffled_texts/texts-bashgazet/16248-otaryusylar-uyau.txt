Ғәҙәттән тыш хәлдәр министрлығы белгестәренең тәҡдименә ярашлы, ҡала хакимиәте пиротехника атыу өсөн 17 махсус урын булдырҙы. Рәсәй Ғәҙәттән тыш хәлдәр министрлығының Башҡортостан идаралығы Яңы йыл каникулы осоронда көсөргәнешле режимда эшләй.

– Статистикаға ярашлы, ғинуарҙың тәүге декадаһында янғындар һаны — икеләтә, кешеләрҙең һәләк булыу осраҡтары өсләтә арта.  Уның әйтеүенсә, әле ял итеү, балалар тантаналарын үткәреү, пиротехника һатыу урындары тикшерелгән, асыҡланған етешһеҙлектәр бөтөрөлгән, пиротехника һатыусылар өсөн күнекмәләр уҙғарылған.
– Учреждениеларға штраф һалыу, сауҙаны тыйыу түгел маҡсатыбыҙ.  Ял иткәндә халыҡ иғтибарын, уяулығын юғалта.  Беҙ именлекте тәьмин итергә тейеш, — тине ведомство етәксеһе. Эскән килеш, тәмәкене һүндермәйенсә йоҡлап китеү, йорттарҙа, мунсаларҙа мейестәрҙең ҡыҙыуы, гирляндаларҙы күпләп яндырыу янғын сығыуға килтерә.  Шуға күрә байрам көндәрендә хеҙмәткәрҙәребеҙ әүҙем эшләйәсәк, — тине идаралыҡ начальнигы вазифаһын башҡарыусы Марат Латипов.