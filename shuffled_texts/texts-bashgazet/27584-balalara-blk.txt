Төп ролдәрҙә – Башҡортостандың халыҡ һәм атҡаҙанған артистары Ниса Бакирова, Илһам Рәхимов, Ләйсән Кәримова.  Стәрлетамаҡ башҡорт драма театры Мостай Кәримдең повесы буйынса спектакль әҙерләй.  Ул “Берҙәм Рәсәй” партияһы ярҙамы менән “Бәләкәй ҡалалар театрҙары” проекты нигеҙендә ҡуйыла.  Спектаклдең ҡуйыусыһы – йәш режиссер Антон Федоров Башҡорт­останда тыуып үҫкән, әле Мәскәүҙә йәшәй һәм эшләй.  Пластика мәсьәләләре менән билдәле балетмейстер, С. Юлаев исемен­дәге дәүләт премияһы лауреаты Ирина Филиппова шөғөлләнә.  Спектаклдә танылған актерҙар менән бергә Стәрлетамаҡ мәктәптәре уҡыу­сылары ла ҡатнаша.
– Башҡорт драма театры актерҙары ла, спектаклде ҡуйыусы команда ла, премьераны ҡара­ғандан һуң балаларҙа файҙалы эштәр башҡарыу, изге күңелле, ярҙамсыл, ҡыйыу булыу теләге уяныр, тип ышана, – тип билдәләнеләр театрҙың әҙәби бүлегендә. 28 сентябрҙә яңы 17-се миҙгелде асҡанда коллектив “Өс таған” спектакленең премьераһын тәҡдим итә. 