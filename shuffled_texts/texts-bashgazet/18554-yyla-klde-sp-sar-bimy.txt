Дөйөм алғанда, сүп-сарҙан таҙартыу акцияһы Рәсәйҙең 80 төбәгендә уҙғарыла.  Башҡортостанда “Йылға-күлдәребеҙгә — таҙа яр” Бөтә Рәсәй акцияһына ярашлы өмәләр уҙғарыла.  Ирекмәндәр республикабыҙҙың 30-ҙан ашыу ра­йо­нындағы ҙур һәм бәләкәй йылға-күлдәрҙә, “Мо­ра­ҙым тарлауығы” тәбиғәт паркы биләмәһендә, Пав­ловка һыу һаҡлағысында эшләргә уйлай.  Акцияла йәмәғәт ойошмалары, коммерция компаниялары вәкилдәренең, йәштәрҙең, уҡыусыларҙың, балалар йортонда тәрбиәләнеүселәрҙең, экология үҙәктәре хеҙмәткәрҙәренең, шулай уҡ ябай халыҡтың ҡатнашыуы көтөлә. Сүп-сарҙан таҙартыу саралары июль уртаһына тиклем дауам итәсәк.
 Ойоштороусылар әйтеүен­сә, 6 миллион квадрат метрҙан ашыу майҙанды йыйыштырыуға 20 меңдән ашыу кеше сығасаҡ. 