“Рәсәй почтаһы” унитар предприятиеһында ҙур үҙгәрештәр көтөлә, бәлки, шунан һуң матбуғат таратыуҙағы әлегеләй күңелде ҡырған хәлдәр күҙәтелмәҫ тип өмөтләнеп, гәзит уҡыусыларҙы ла ышандырып киләбеҙ.

 Ә әлеге ойоштороу-хоҡуҡи формаһы “Рәсәй почтаһы”ның үҫе­шен тотҡарлай тип иҫәпләйҙәр. Рәсәй Хөкүмәте Премьер-министры Дмитрий Медведев әйтеүенсә, бынан һуң да “Рәсәй почтаһы” тулыһынса дәүләт ҡарамағында ҡаласаҡ, йәғни хосусилаштырылмаясаҡ. Июндә “Рәсәй почтаһы” предприятие­һын асыҡ акционерҙар йәмғиәте итеп үҙгәртеү тураһындағы закон проекты ил Хөкүмәте ултырышында ҡаралып хупланғайны.  Әле ошо документ Дәүләт Думаһына тапшырылған. Рәсәй коммуникациялар һәм элемтә министры Николай Никифоров әй­те­үенсә, акционерлаштырыу ха­ҡын­да­ғы закондың көҙгө сессияла уҡ ҡабул ителеүе ихтимал.  Үҙгәртеп ҡороуын-ҡоралар, һөҙөм­тәһе ни күрһәтер?  Һәр хәлдә почта элемтәһе тармағына хөкүмәт етәксе­легенең иғтибары артыуы һәйбәт. Акционерлаштырыуҙы 2016 йыл башына тамамламаҡсылар.  Шулай Хөкүмәт предприятиеға инвестиция йәлеп итеү өсөн мөмкинлек тыуҙы­рырға ниәтләй.  Үҙгәрештәр, ысынлап та, буласаҡ һәм көтөргә лә күп ваҡыт ҡалмай. 