Икенсе көн Башҡортостан Хөкүмәте Премьер-министры Рөстәм Мәрҙәнов һәм иҡтисади үҫеш министры Сергей Новиковтың федераль министрлыҡта стратегик планлаштырыу мәсьәләләрен көйләгән Рәсәй иҡтисади үҫеш министры урынбаҫары Вадим Живулин менән осрашыуҙан башланды.
 Әңгәмә аҙағында Рөстәм Мәрҙәнов Вадим Живулинды форум эшендә ҡатнашырға һәм пленар ултырышта сығыш яһарға саҡырҙы. Быйыл 18–19 октябрҙә Өфөлә үтәсәк ШОС һәм БРИКС вәкилдәре булған ил төбәктәрендәге бәләкәй эшҡыуарлыҡтың дүртенсе форумын ойоштороу сараларына айырым иғтибар бирелде.  Осрашыуҙа шулай уҡ 2025 йылға тиклем Рәсәй Федерацияһын үҫтереү стратегияһы проекты тикшерелде.  4 сентябрҙә Рәсәйҙең Иҡтисади үҫеш министрлығы стратегия-2030 проектына ыңғай һығымта тәҡдим иткәйне.  Рөстәм Мәрҙәнов 2030 йылға тиклем Башҡортостан Республикаһының социаль-иҡтисади үҫеш стратегияһын яраштырыу барышындағы берлектәге эш өсөн Вадим Живулинға рәхмәт әйтте.  Республикабыҙ делегацияһы IV Көнсығыш иҡтисад форумында эшен дауам итә. 