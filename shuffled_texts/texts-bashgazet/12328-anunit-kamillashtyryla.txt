Депутаттар шулай уҡ киләһе ултырыштың көн тәртибен раҫланы.  Ултырышта ҡатнашыусылар 25 республика законы проектын раҫланы.  Парламентарийҙар “Етем һәм ата-әсә ҡарауынан мәхрүм ҡалған балаларға социаль ярҙам күрһәтеүҙең өҫтәмә гарантиялары тураһында”ғы Законға үҙгәрештәр индерәсәк. Административ хоҡуҡ боҙоуҙар тураһындағы республика кодексына индерелгән төҙәтмәләр буйынса эш тамамлана. Бишенсе саҡырылыш Дәүләт Йыйылышы Президиумының һигеҙенсе ултырышында ошондай ҡарар ҡабул ителде.  Пленар ултырышта Башҡортостанда Кеше хоҡуҡтары буйынса вәкил былтыр республикала кеше һәм граждан хоҡуҡтарын яҡлау тураһында сығыш яһаясаҡ. Дәүләт Йыйылышы — Ҡоролтайҙың 25 мартта үткәреләсәк сираттағы пленар ултырышында республика Президенты Рөстәм Хәмитовтың Башҡортостан Хөкүмәтенең 2013 йылғы эшмәкәрлеге һөҙөмтәләре тураһындағы отчеты тәҡдим ителәсәк.
 Депутаттар Дәүләт Думаһы рәйесе Сергей Нарышкинға “Рәсәй Федерацияһында инновация эшмәкәрлегенә дәүләт ярҙамы тураһында”ғы федераль закон проектын тикшереүҙе тиҙләтеү тәҡдиме менән мөрәжәғәт итергә ниәтләй. 