Был көндө лә Краснокама районының белем биреү учреждениелары хеҙмәткәрҙәре 80 дананан ашыу “Башҡортостан” гәзитенә яҙылды.  Уҡытыусыларҙың әүҙемлеген айырым телгә алырға ла булалыр: райондың һәр мәктәбендә, балалар баҡсаһында даими рәүештә “Башҡортостан” гәзитен алдырыу күптән ғәҙәти хәлгә әүерелгән.  Был көндө матбуғат баҫмаларына битараф булмаған һәр кем алдағы ярты йыллыҡҡа льготалы хаҡҡа яҙылып ҡалды.  Почта хеҙмәткәрҙәренең был эште ихлас ойоштороуы гәзит уҡыусылар өсөн бик уңайлы булды. Беҙҙең районда гәзит-журналдарға арзаныраҡ хаҡҡа яҙылыу ун көнлөгө, һәр ваҡыттағыса, әүҙем үтте. 