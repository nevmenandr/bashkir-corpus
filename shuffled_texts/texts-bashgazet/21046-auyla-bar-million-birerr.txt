2014 йыл менән сағыштырғанда, был 429 кешегә күберәк.  Былтыр “Ауыл табибы” программаһы 3750 кешене өҫтәмә рә­үештә ауыл еренә йәлеп иткән.  — Мотлаҡ медицина стра­ховкаһы фонды менән берлектә хәлде даими күҙәтеп, төбәктәрҙә маҡсатҡа ярашлы эш алып барҙыҡ.  Һөҙөмтәлә былтыр проектҡа бүленгән федераль аҡсаны үҙләштереү күләме 74,4 процентҡа тиклем артты. Ошо өлкәлә һиҙелерлек һөҙөмтәләргә өлгәшкән төбәктәр исемлегендә республикабыҙ Краснодар, Алтай крайҙарынан, Мәскәү һәм Ростов өлкәләренән ҡала 5-се урынды биләй.

— Ауылда һаулыҡ һаҡлау тармағының табиптарға ихтыяж кисереүен иҫәпкә алып, былтыр “Ауыл табибы” программаһын һөҙөмтәле тормошҡа ашырыуға айырым иғтибар бирелде, — тине “Тормош (һаулыҡ) сифаты” федераль проекты етәксе­лә­ренең береһе Сәлиә Мырҙабаева.  Ул ауылдағы медицина учреждениеларына 5300-ҙән ашыу табипты ҡайтарыу мөмкинлеген бирәсәк. Былтыр республикала 116 табип ауылға эшкә юлланып, бер миллион һум күләмендә түләү алған.  Программа быйыл да тормошҡа ашырыла. 