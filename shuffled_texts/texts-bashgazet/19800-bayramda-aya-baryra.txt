Урамдарҙы һәм майҙандарҙы сағыу биҙәүҙән тыш, Өфөлә күргәҙмәләр һәм концерттар ойоштороу, предприятиеларҙа, ойошмаларҙа байрамға арналған йыйылыштар үткәреү күҙаллана.  Байрам фейерверк менән тамамланасаҡ. Баш ҡалала төп саралар Ленин исе­мен­дәге майҙанда ойошторола.  Был көндә шу­лай уҡ ауыл хужалығы продукцияһы йәрминкәләре буласаҡ.  Рәсми, мәҙәни һәм спорт саралары уҙасаҡ.  Еңеү паркында тыл эшсәндәренә һәйкәл асыла, өр-яңы ун хәрби техника өлгөһө ҡуйыла. 11 октябрҙә, Республика көнөндә, баш ҡаланы 37 саҡрымдан ашыу оҙонлоҡтағы байрам иллюминацияһы яҡтыртасаҡ.
