Әммә был йүнәлештә лә башҡараһы бурыстар күп әле. Бөгөн ундай 25 программа иҫәпләнә.  Башҡортостан Башлығы Рөстәм Хәмитов Хөкүмәт ултырышы үткәрҙе, унда 2016 йылдағы дәүләт программаларының үтәлеше тикшерелде, киләсәккә маҡсаттар билдәләнде. Уларҙың һөҙөмтәле бойомға ашырылыуы беҙҙең социаль-иҡтисади үҫеш динамикаһы менән бәйле.  Республика етәксеһе тәүҙә беренсе кварталға йомғаҡ яһаны һәм төбәктәге хәл-ваҡиғалар менән таныштырҙы. Рөстәм Зәки улының һүҙҙәренә ҡарағанда, дәүләт программалары өҫтөнлөклө һанала.  Улар республикабыҙ Хөкүмәтенең бөтә төп эшмәкәрлек йүнәлештәрен дә үҙ эсенә ала.  Сәнәғәттә үҫеш күҙәтелгән, ауыл хужалығы тармағында күрһәткестәр яҡшы ғына, тауар әйләнеше артҡан, бюджет килеменең 9,5 процентҡа күтәрелеүе шатландыра, сауҙала һәм йәмәғәт туҡланыуында ла уңыштар етерлек, хеҙмәттәр күрһәтеү өлкәһендә тотороҡлолоҡ һаҡланған.  Иң мөһиме, эш хаҡы артҡан, ағымдағы йылдың ике айын алып ҡарағанда, үҫеш бар.  Быйыл йәнә өс – “Киң мәғлүмәт саралары үҫеше”, “Сәнәғәт үҫеше һәм уның конкурентлыҡҡа һәләтлелеген арттырыу” һәм “Фәнде һәм технологияларҙы үҫтереү” – программа ҡабул итеү планлаштырыла.