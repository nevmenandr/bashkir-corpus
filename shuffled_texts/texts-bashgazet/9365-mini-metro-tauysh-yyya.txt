Икенсеһе Инорс биҫтәһенән Сипайлово аша ҡала үҙәгендәге “Спорт” туҡталышына сығасаҡ.  Өфө етәкселеге Франция фирмаһы вәкилдәре менән аҫылмалы канат юлы, шулай уҡ мини-метро төҙөү мөмкинлеген тикшерҙе, тип хәбәр иттеләр баш ҡала хакимиәтендә.
 Метроның тәүге тармағы “Ағиҙел” тимер юл станцияһынан башланып, йылға аша сығып, Затон яғына китәсәк тип күҙаллана.  Ул ҡала үҙәген сәнәғәт биҫтәһе менән тоташтыра.  Баш ҡалалағы төп транспорт ағымына яҡшы өҫтәмә булырлыҡ өс проект ҡарала.  Улар иҫәбенә тимер юл вокзалынан Революцион урамға тиклем килгән һәм артабан көньяҡҡа йүнәлгән канат юлы, шулай уҡ канат ярҙамында машинисһыҙ эшләгән бәләкәй ике метро линияһы инә.  Өфө хакимиәтенең матбуғат хеҙмәтендә хәбәр итеүҙәренсә, осрашыу йомғаҡтары буйынса төшөрөлгән ентекле видеоотчет хакимиәттең рәсми сайтында урынлаштырылған.  Франция фирмаһы вәкилдәре әйтеүенсә, бындай проекттар үҙҙәренең юғары һөҙөмтәлелеген күрһәтә.  Канат юлы Түбәнге Новгородта бар.  Ҡала халҡы, уны ҡарап, транспорт инфраструктураһын үҫтереү мөмкинлеге йәһәтенән тәҡдимдәрен индерә ала. Бәләкәй метро Мысырҙың баш ҡалаһы Ҡаһирә аэропортында эшләй.