Белорет районының Баҡый, Хәйбулла (Һаралы) ауылдары халҡы ғүмер буйы юлһыҙлыҡтан интегә.  Быға тиклем Еҙем йылғаһы аша йүнле күпер ҙә юҡ ине, былтыр ғына был хатаны төҙәттеләр. Баҡыйҙан Белорет ҡалаһына тиклем – 125 километр, шул иҫәптән 25 саҡрым арауыҡта юл бөтөнләй юҡ.  Етмәһә, был яҡтарҙа ямғыр йыш яуа, ҡар ҙа мул була.
 Яңыраҡ, көҙгө каникулдан һуң, уҡыусыларҙы Белорет ҡалаһындағы лицей-интернатҡа уҡыуға алып барырға сыҡҡан ата-әсәләр тағы ла ҡырҡ михнәт аша үткән.  Ә фотола, күрәһегеҙме, Баҡый ауылы уҡыусылары белем артынан нисек йөрөй?  Хатта юлһыҙ ерҙәрҙе үтә алған “УАЗ” автомобилдәре лә батып ултырған.

“Бына, иптәштәр, маршруткалар юҡ тип илайбыҙ.  Был саҡта ниндәй сифатлы белем алыу тураһында һүҙ алып барылыуы мөмкин?” – тип яҙа Илдар Аллаяров социаль селтәрҙәрҙең береһендә.
