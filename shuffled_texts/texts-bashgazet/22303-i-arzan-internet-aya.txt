“Яндекс”тың аналитика хеҙмәте мәғлүмәттәренә ҡарағанда, 26 мегаполис араһында лимитһыҙ интернет хаҡы буйынса Башҡортостандың баш ҡалаһы 25-се баҫҡысты биләй.
 Рәсәй буйынса уртаса алғанда, селтәргә лимитһыҙ тоташыу хаҡы уртаса 404 һум тәшкил итә. Секундына 3 Мбиттан йылдамыраҡ тиҙлектәге мобиль интернет өсөн өфөләр айына уртаса 326 һум түләй.  Бында теркәлгән “лимитһыҙ интернет” айына 255 һумға төшә.  Әле республикабыҙҙа дәүләт идараһын камиллаштырыу, социаль өлкәне яңыртыу, хәүефһеҙлекте тәьмин итеү, эшҡыуарлыҡҡа шарттарҙы еңеләйтеү, башҡа байтаҡ мәсьәләләрҙе хәл итеү маҡсатында интернет сифатын яҡшыртыу йәһәтенән күп эш башҡарыла. Иң түбән хаҡлы мобиль интернет — Севастополдә.  Уның ҡарауы, иң ҡиммәтлеһе — Махачкалала (613 һум) һәм Хабаровскиҙа (550 һум).  Рәсәйҙең иң арзан мобиль интернетлы ҡалалары исемлегендә Өфө лә бар. 