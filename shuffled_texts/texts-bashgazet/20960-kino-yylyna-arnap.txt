Каникул осоронда Туймазылағы китапханаларҙа Балалар киноһы көнө ойошторолдо.
2-се мәктәп-интернатта тәрбиәләнеүселәр үҙәк балалар һәм үҫмерҙәр китапханаһында уҙғарылған “Тылсымлы кино донъяһы” викторинаһында ҡатнашты.  Балалар унда кино индустрияһы һәм мультипликация тарихы менән танышты. Ҡалалағы 5-се китапханала — “Ералаш” журналын, ә Ҡандра ауыл балалар китапханаһында “Ҡарасҡы” фильмын күрһәттеләр. 3-сө китапханала иһә “Тылсымлы экран” программаһы тәҡдим ителде.  Собханҡол ауылы китапханаһындағы “Бала саҡ иле китаптары” киноглобусында мәктәп уҡыусылары Рәсәй яҙыусыларының әҫәрҙәре буйынса төшөрөлгән фильмдарҙан өҙөктәр ҡараны. 