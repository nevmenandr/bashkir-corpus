Төбәктә һарыҡ үрсетеү менән шөғөлләнгән иң ҙур предприятиела ҡыҙыу мәл. Көндәрҙең ямғырлы тороуы ҡайһы бер райондарҙа яҙғы эштәрҙе тотҡарлаһа ла, 68 процент майҙанда баҫыу эштәре атҡарылған.  Шулай уҡ быйыл 40 гектар картуф, 50 гектар шәкәр сөгөлдөрө үҫтерәсәктәр.  Мәҫәлән, фермер Илшат Мәзитовтың 2 608 гектар һөрөнтө ере булып, әлеге көнгә бойҙай, көнбағыш кеүек яҙғы культураларҙы сәсеү тамамланған, бары 200 гектар майҙанда ҡарабойҙай ултыртырға ҡалған.  Шәкәр сөгөлдөрө 85, май культуралары – 88, ҡуҙаҡлы иген культуралары – 88, яҙғы иген культуралары 73 процент майҙанда сәселгән. Кукуруз, көнбағыш, ҡуҙаҡлы культураларға ла иғтибар ҙур. Районда яңы эш башлаған инвестор – “АУ-Агро” предприятиеһының 8 735 гектар һөрөнтө ере бар.  “Маяҡ” йәмғиәтенең иһә 15 298 гектар ауыл хужалығы ере булһа, уның 4 837 гектар майҙанында төрлө культуралар сәсәләр.  Күгәрсен районы баҫыуҙарында ла эш ҡайнай.  Райондағы иң ҙур хужалыҡ – Киров исемендәге предприятие 16700 гектар ерҙе эшкәртһә, уның 11 335 гектар майҙанында сәсеү эштәре атҡарыла. Уларҙа иген, мал аҙығы культуралары, шулай уҡ бер йыллыҡ һәм күп йыллыҡ үлән сәсеү ҡаралған.  Хужалыҡ ҡеүәтле яңы техника менән тәьмин ителгән.  Иң ҙур хужалыҡтарҙың береһе булған “Тәүәкән” йәмғиәтенең баш агрономы Азамат Хисмәтуллин белдереүенсә, әле улар иген культураларын сәсеү экваторын үткән.  Көйөргәҙе районында баҫыу эштәре дәррәү гөрләй.  Яңыраҡ Хөкүмәт Премьер-министры урынбаҫары, Ауыл хужалығы министры Илшат Фазрахманов республика киң мәғлүмәт саралары вәкилдәре менән Көйөргәҙе, Ейәнсура һәм Күгәрсен райондарында булып, яҙғы баҫыу эштәре барышы менән танышты.
 “Искра” ауыл хужалығы кооперативында ла эш тамамланыуға табан бара.  Ейәнсура районында ла сәсеү уңышлы бара. 