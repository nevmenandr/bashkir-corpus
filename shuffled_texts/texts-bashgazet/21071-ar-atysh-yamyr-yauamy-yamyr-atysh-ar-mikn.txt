Һуңғы өс көндә һауа шарттары насар булыу сәбәпле Өфө – Ырымбур юлына сыҡмау хәйерлерәк, тип иҫкәртә Рәсәй Ғәҙәттән тыш хәлдәр министрлығының Башҡортостан буйынса идаралығы. Кисә Көйөргәҙе районында дүрт машинаның бәрелешеүе сәбәбе – водителдең машинаға идара итеү һәләтен юғалтыуы.  Һауа шарттары арҡаһында юл ҡатламында боҙлауыҡ барлыҡҡа килеүе тураһында ЮХХДИ идаралығы етәксеһе Динар Ғилметдинов та иҫкәртә. Ярҙам кәрәк саҡта 01 һәм 112 телефондарына шылтыратығыҙ.  Ошо көндәрҙә Мәләүез, Күгәрсен, Ейәнсура, Көйөргәҙе райондарында ҡар ҡатыш ямғыр яуған.  Быйылғы ҡышта һауа торошоноң тотороҡһоҙлоғо шаҡ ҡатыра: йә ҡапыл һыуытып, икенсе көнөнә йылытып ебәрә, йә буран сыға,
саманан тыш шашып ҡар яуып ебәрә.  Алдағы көндәрҙә һауа торошо әллә ни үҙгәрмәйәсәк, буран сығыуы, ҡар яуыуы көтөлә. Аварияла дүрт кеше төрлө тән йәрәхәттәре алған. Шуға күрә юл насар.  Рәсәй Ғәҙәттән тыш хәлдәр министрлығының Башҡортостан идаралығы телефондары: 233-99-99, 8-800-100-11-20.