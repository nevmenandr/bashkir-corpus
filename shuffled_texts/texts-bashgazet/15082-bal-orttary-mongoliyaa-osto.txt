Башҡортостан умартасылыҡ һәм апитерапия ғилми-тикшеренеү үҙәгендә әйтеүҙәренсә, бал ҡорттары әлегә тиклем республиканан ситкә бындай күләмдә сығарылғаны юҡ ине.  Башҡортостандан 800 күс, шул тиклем үк умарта тейәлгән дүрт ауыр йөк машинаһы Монголияға юлланды.

 Беҙҙең ҡорттар, Монголияныҡы менән сағыштыр­ғанда, юғарыраҡ һөҙөмтә күрһәтте. Монголия Ауыл хужалығы министрлығы быйыл йәй үк күс һатып алыуға сауҙалашыу иғлан итте.  Шул мәлдән алып Башҡортостан умартасылыҡ һәм апитерапия ғилми-тикшеренеү үҙәге был илгә ике тапҡыр бал ҡорттарын ебәрҙе.  Ҡорт күстәре “Нуриман”, “Ейәнсура”, “Архангел” умарта­сылыҡ станцияларынан алынды.  2009 йылда ике төбәк араһында 10 миллион һумлыҡ күс һатып алыуға биш йыллыҡ килешеү төҙөлдө.  Республикалағы 11 предприятие умарта эшләне. Әле Монголияла ҡортсолоҡ кәсебе әүҙем тергеҙелә.  Бал ҡорттарының ҡатмарлы һауа шарттарына йылдам яраҡлашыуы, юғары сифатлы тауар алыу, сирҙәргә бирешмәү кеүек талаптар ҡуйылды.