Башҡортостанға ҡунаҡ булараҡ иһә 38 мең Үзбәкстан гражданы, Тажикстандан – туғыҙ мең, Төркиә, Вьетнам, Ҡытай, Чехия, Төньяҡ Корея, Һиндостан, Италия һәм АҠШ вәкилдәренән йөҙләгән кеше килгән. Ҡунаҡтарҙың күбеһе йәнә бер тапҡыр республикаға оҙағыраҡҡа килеп, уның тарихы, тәбиғәте һәм халҡы менән яҡынданыраҡ танышыу теләген белдергән. Был иҫәпкә ШОС һәм БРИКС саммиттарында ҡатнашыусылар ҙа инһә лә, һан ҡыуандыра.  Мигрант булараҡ,
146 мең сит ил вәкиле теркәлгән.
 Хатта Африка илдәренән Эритрея, Руанда, Науру, Гана, Джибути, Европанан Андорра кешеләренә лә Башҡортостанды күреү бәхете тейгән.  Былтыр Башҡортостанға 128 ил вәкиле килгән. 