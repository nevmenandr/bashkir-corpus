— Уйланылған һөнәри йүнәлештең бөтә уҡыу йорттары өсөн төп темаға әүерелеүе, уҡыусылар өсөн һөнәрҙәр, предприятиелар менән виртуаль һәм реаль танышыуҙың ҡыҙыҡлы ойошторолоуы мөһим, — тине Башҡортостан Дәүләт Йыйылышы — Ҡоролтайға һәр йылғы Мөрәжәғәтнамә менән сығыш яһағанда Рөстәм Хәмитов.  Төбәк етәксеһе дуаль белем биреү сифатын күтәреү зарурлығын билдәләне.  — Был эшкә тармаҡ министрлыҡтары һәм ведомстволары, эш биреүселәр берекмәләре, эшҡыуарлыҡ ҡушылырға тейеш. Рөстәм Хәмитовтың фекеренсә, шул саҡта уҡыу йортон тамамлаусылар яҡшы технологик әҙерлекле таныш етештереү майҙансыҡтарына киләсәк.