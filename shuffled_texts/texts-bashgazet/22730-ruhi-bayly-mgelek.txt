“Башҡортостан” гәзите менән уҡырға-яҙырға өйрәндек һәм унан алтмыш йылдан артыҡ айырылғаныбыҙ юҡ.  Форсаттан файҙаланып, почта хеҙмәткәрҙәренә гәзит-журналдарҙы ваҡытында таратҡандары өсөн рәхмәт еткерәбеҙ.  Һәр башҡорт ғаиләһе милли баҫмаларға яҙылһын, уҡыһын тигән теләктә ҡалабыҙ! Уҡытыусы булараҡ, гәзит оло ярҙамсы булды, фәһемле мәҡәләләр класс сәғәттәре, йыйылыштар үткәрергә ярҙам итте. Матди яҡты ғына ҡайғыртып, рухи аҙыҡ­тан – гәзит-журналдарыбыҙҙан баш тартмаһаҡ ине.  Күптән түгел тәбиғәттә ял итеү өсөн һауыт-һаба йыйылмаһын отоуыбыҙ хаҡында шатлыҡлы хәбәр килде.  Матбуғат баҫмалары килгән көндәрҙе көтөп алабыҙ.  Быйыл да яҙылып, квитанция күсермәһен редакцияға һалып ебәрҙек.
 Хәҙер инде етенсе тиҫтәне ҡыуабыҙ.  Иң беренсе бүләгегеҙ өсөн оло рәхмәтебеҙҙе еткерәбеҙ. 