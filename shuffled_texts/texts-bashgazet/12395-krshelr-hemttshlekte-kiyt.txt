Унда ике субъекттың сик буйындағы муниципаль берәмектәрҙең хеҙмәттәшлеген әүҙемләштереү мәсьәләләре тикшерелде.
 Уларҙа муниципаль-ара сауҙа һәм иҡтисади кооперация өлкәһендәге хеҙмәттәшлек йүнәлештәре билдәләнәсәк.
 Күрше өлкә вәкилдәрен берлектәге инфраструктура проекттары, шулай уҡ түбән сифатлы ағасты эшкәртеүҙәге, ауыл хужалығы етештереүендәге үҙ-ара файҙалы башланғыстарҙы тормошҡа ашырыу мөмкинлеге ҡыҙыҡһындырҙы.  Ә беҙҙекеләр республика тауар етештереүселәренең өлкә сауҙаһында үҙ урынын табыуға иғтибар бирҙе. Илшат Тажетдинов билдәләүенсә, төньяҡ-көнсығыш райондарҙағы күсмә кәңәшмәләрҙең береһендә Свердловск өлкәһенең Красноуфимск һәм Арти округтары хакимиәттәре етәкселегенең ҡатнашыуы көтөлә.  Екатеринбургта Башҡортостан Хөкүмәте Премьер-министры урынбаҫары Илшат Тажетдинов һәм Башҡортостандың Урал федераль округы төбәктәрендәге рәсми вәкиле Амур Хәбибуллин Свердловск өлкәһе Хөкүмәте рәйесе урынбаҫарҙары Яков Силин һәм Сергей Зырянов менән осрашты.  Төбәк-ара бәйләнеште киңәйтеү, сик буйы муниципаль кооперацияһын ойоштороу — Башҡортостан Республикаһының төньяҡ-көнсығыш райондарын социаль-иҡтисади үҫтереүҙең комплекслы программаһы сараларының береһе.  Башҡортостан Хөкүмәтенең матбуғат хеҙмәте.