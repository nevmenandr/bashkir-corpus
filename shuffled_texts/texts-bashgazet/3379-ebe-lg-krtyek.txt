Иң тәүҙә үҙебеҙ өлгө күрһәтәйек!
 Ҡәҙерле уҡытыусылар, яҙылайыҡ, уҡыйыҡ үҙебеҙҙең гәзитте.  Үҙем дә гел яҙышып торҙом, хатта төрлө конкурстарҙа ҡатнашып, бер нисә тапҡыр еңеп тә сыҡтым. Һәр шәмбе сыҡҡан ял бите лә фәһемле. Республикабыҙҙың төп гәзитен алдырмай тороп, нисек инде балаларға тәрбиә хаҡында һөйләмәк кәрәк.  Ғүмер буйы уҡытыусы булып эшләгәс, “Башҡортостан” гәзитен алдырмаған ваҡытты хәтерләмәйем.  “Өлгөрбай яҙмалары”н да көлә-көлә уҡыйбыҙ.  Һуңғы осорҙа “Башҡортостан”дың йөкмәткеһе үҙгәреүенә ғаиләбеҙ менән ҡыуанып бөтә алмайбыҙ.  Бына йәнә гәзит һәм журналдарға яҙылыу осоро башланды.  “Юрист кәңәштәре”, “Халыҡ тауышы” кеүек яңы рубрикалар асып, ҡайһылай шәп иттегеҙ!  Флүрә ХӘЛИЛОВА,
“Башҡортостан”дың штаттан тыш хәбәрсеһе.