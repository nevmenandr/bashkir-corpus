Был исемлектә – Баймаҡ районының “Төйәләҫ” йәмғиәте, Салауат ҡалаһының “Гидроальянс”, “Салауат-3 Востокнефтезаводмонтаж” йәмғиәттәре, Ҡалтасы районының “Коммунальник” унитар предприятиеһы.  Былтыр республикала эш хаҡын түләү буйынса ҡануниәтте боҙған өсөн 4,6 миллион һумлыҡ 1 225 штраф һалынған. Декабрҙә ете ойошма бурысын кәметеүгә, ә алты предприятие эш хаҡын тулыһынса түләп бөтөүгә өлгәшкән.  Республиканың Дәүләт хеҙмәт инспекцияһы хәбәр итеүенсә, яңы йылды Башҡортостандың 28 ойошмаһы эш хаҡы буйынса бурыс менән ҡаршы алған (111,5 миллион һум). Ҡайһы бер эш биреүселәр, киреһенсә, бурысын арттырған. 