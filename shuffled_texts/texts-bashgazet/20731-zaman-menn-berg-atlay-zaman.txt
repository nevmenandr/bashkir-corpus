Италияның Удинэ ҡалаһында уҙған “Suns Europe – 2015” халыҡ-ара йыр конкурсында Башҡортостандан “Zaman” этно-проекты II урын яуланы.
 Конкурс талаптары буйынса бер генә еңеүсе ҡаралһа ла, баһалама ағзалары һәм ойоштороу комитеты Башҡортостан коллективын айырым билдәләргә тигән ҡарарға килеп, контракт тәҡдим итә.  “Заман” этно-проекты Европалағы йәнә бер фестивалдә ҡатнашасаҡ әле. Бәйгенең тәүге өлөшөндә 30 коллектив үҙ йөҙөн күрһәтһә, туғыҙы ғына финалға үтә.  Европа тамашасыһы улар араһынан “Заман” ансамблен юғары баһалай. 