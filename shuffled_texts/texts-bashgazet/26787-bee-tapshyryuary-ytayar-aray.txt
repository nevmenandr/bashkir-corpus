Башҡортостан юлдаш телевидениеһы тапшырыуҙары Ҡытайҙа күрһәтелә башлай. Был – Рәсәй – Ҡытай мөнәсәбәттәре тарихында ошондай юҫыҡтағы тәүге документ.  Башҡортостандың туристик һәм иҡтисади ҡеүәте, шулай уҡ республикабыҙ халҡының көнкүреше, мәҙәниәте тураһындағы тапшырыуҙар Ҡытай тамашасыларында айырыуса ҙур ҡыҙыҡһыныу тыуҙырҙы.  Бындай хеҙмәттәшлек дәүләт-ара партнерлыҡты ла нығытасаҡ. Ошо көндәрҙә Ҡытайҙа “Башҡортостан” медиахолдингы менән Аньхой телекомпанияһы араһында тейешле килешеүгә ҡул ҡуйылды. 