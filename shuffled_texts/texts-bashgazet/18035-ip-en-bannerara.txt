Ҡариҙел районына килеп инеү менән ошо төбәктән сыҡҡан Башҡортостан Яҙыусылар союзы ағзалары Ғаян Лоҡманов, Рәйес Риян, Мөхәммәт Закировтың фоторәсемдәре ҡыуандырыуы хаҡында яҙып сыҡҡайным инде.  Баш ҡалабыҙ үҙе был йәһәттән үр­нәк күрһәтте.  Ошондай уҡ матур күренеш Илеш районында ла күҙгә ташланды.  Күгәрсен районына ингән ерҙә лә Башҡортостандың халыҡ яҙыусыһы Зәйнәб Биишеваның шиғри юлдары ҡыуандырҙы беҙҙе.  Әллә беҙ мейе сүбенә әйләнер һөйләмдәр генә уҡырға күнектекме баннерҙарҙан? Ринат Хәйриҙең ҡанатлы һүҙҙәре ҡаршылай сәфәрҙәгеләрҙе.  Донъя, Рәсәй, Башҡортостан яҙыусыларының фоторәсемдәре менән бергә әҫәрҙәренән өҙөктәр ҙә урын алды баннерҙарҙа.  Өфө ҡалаһы хакимиәтенең ҙур һәм күҙгә күренгән эше был Әҙәбиәт йылында. Теләһә ниндәй реклама яҙмалары менән урамдарҙы тултырғансы, Әҙәбиәт йылы уңайынан һәр район үҙ шағирҙарының, прозаиктарының ялҡынлы һүҙҙәрен баннерҙарға яҙып элә ала бит.
 Ыңғай күренештәр ҙә юҡ түгел.  Башҡа яҡтарҙа хәлдәр нисек икән? 