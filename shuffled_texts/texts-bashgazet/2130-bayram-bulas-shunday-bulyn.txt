Ҡырмыҫҡалы районының "Һыуыҡ Шишмә" тарихи-мәҙәни үҙәге Саварни байрамын ойошторған. Сыуаш теленән тәржемә иткәндә саварни "майлы аҙна" тигәнде аңлата һәм йөкмәткеһе буйынса урыҫтарҙың Масленницаһына оҡшаған.  "Шевле" балалар фольклор ансамбленең сығышы сараны йыр-моң менән биҙәһә, төрлө әкиәт персонаждары булып кейенеп "ҡара көстәрҙе" ҡыуған йәштәр байрамға йәм өҫтәгән.  Санала шыуғандар, атта һыбай йөрөгәндәр, тәмле ҡоймаҡ менән һыйлағандар.  Байрам ике аҙна дауам итә. Ҡунаҡтарға күңелле һәм ҡыҙыҡлы булһын өсөн нимә генә уйлап тапмағандар!  Йола буйынса, Саварни ҡарасҡы яндырыу менән тамамланған.