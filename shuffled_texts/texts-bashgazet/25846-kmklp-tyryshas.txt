Былтыр граждандарҙың 895 теләге ҡәнәғәт­ләндерелгән.  Проект республика һәм муниципаль ҡаҙна аҡсаһы иҫәбенә финансланды.  Ауыл клубтары яңырҙы, спорт майҙансыҡтары, велосипед юлдары, саңғы трассалары барлыҡҡа килде.  Быйыл Башҡортостанда “Реаль эштәр” проектын тормошҡа ашырыуға төбәк ҡаҙнаһынан 152,8 миллион һум йүнәлтеү ҡарала.  Проектты тормошҡа ашырыу йомғаҡтары һәм 2017 йылға пландар буйынса үткәрелгән матбуғат конференцияһында Дәүләт Йыйылышы – Ҡоролтайҙың Бюджет, һалым, инвестиция сәйәсәте һәм территориаль үҫеш комитеты рәйесе Рузалия Хисмәтуллина ошо турала белдерҙе.
 Әүҙем бағыусылар ҙа, граждандар ҙа ситтә ҡалманы.  Был йәһәттән Илеш, Балтас, Баймаҡ райондары ҙур әүҙемлек күрһәткән.  Урындағы бюджеттарҙан һәм шәхси инвес­торҙарҙан бүленгән аҡса күләме 10 апрелдән һуң, муниципалитеттарҙа халыҡтан наказдар йыйылғас, асыҡланасаҡ. Проектты тормошҡа ашырыу барышында мәктәптәргә, балалар баҡсаларына, йәйәүлеләр юлына айырым иғтибар бирелде. Былтыр проектҡа төбәк бюджетынан 152,8 миллион һум, муниципаль ҡаҙнанан – 65 миллион, айырым граждандарҙан 12,1 миллион һум аҡса бүленгән. Республикала 180-гә яҡын һыу бүлеү һәм канализация селтәре тәртипкә килтерелгән, шуларҙың 19-ы – Балтас районында.  Илеш һәм Миәкә райондарында берәр объектҡа ғына аҙыраҡ. 