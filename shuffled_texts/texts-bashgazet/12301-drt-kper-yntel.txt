Һамар — Өфө — Силәбе автомобиль магистрале идаралығы хәбәр итеүенсә, быйыл Башҡортостанда дүрт күперҙе һәм бер юл үткәргесте төҙөкләндереү күҙаллана.
 Идаралыҡ етәксеһе Радмир Ваһапов әйтеүенсә, 2014 йылда 7,4 миллиард һумлыҡ эш башҡарыу бурысы ҡуйылған.  Өҫтәүенә программа автотранспорт хәрәкәте өсөн шарттарҙы яҡшыртыуға, фажиғәләр һанын кәметеүгә йүнәлтелә. Был күрһәткес былтырғыға ҡарағанда 1,5 процентҡа күберәк. Һөҙөмтәлә юл селтәренең сифаты яҡшырасаҡ, иҡтисадтың етештереү мөмкинлеге киңәйәсәк.  Бынан тыш, ете һыу үткәргес торбаны йүнәтеү, 23 саҡрымлыҡ юл япмаһын яңыртыу ҡарала.  Айырым маҡсатлы федераль программала ҡаралған сараларҙы тормошҡа ашырыу Башҡортостандың социаль-иҡтисади үҫешенә ыңғай йоғонто яһаясаҡ. 