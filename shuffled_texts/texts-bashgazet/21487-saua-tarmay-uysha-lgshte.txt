Аҙыҡ-түлеккә килгәндә, балыҡ ризыҡтары, ит консервалары, он һатып алыусылар һирәгәйгән. Шулай ҙа, уңыштарға ҡарамаҫтан, былтыр ҡулланыу күләменең ярайһы уҡ түбәнәйеүе күҙәтелгән.  2015 йылда автомобиль, аудио-видеотехника, компьютер, аяҡ кейеме, йорт йыһазы кеүек тауарҙарға һорауҙың кәмеүе билдәләнгән.  Былтыр Башҡортостан халҡы ваҡлап һатыу селтәренән 784,5 миллиард һумдан ашыу хаҡҡа тауар алған.
 Сауҙа һәм ҡулланыусылар хоҡуғын яҡлау буйынса дәүләт комитеты мәғлүмәттәренә ярашлы, халыҡтың реаль килеме 5 процентҡа түбәнәйгән.  Был күрһәткес буйынса республикабыҙ илдә — һигеҙенсе, Волга буйы федераль округында беренсе урынды яулаған. 