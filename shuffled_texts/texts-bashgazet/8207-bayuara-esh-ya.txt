Башҡортостандың ун районында сәсеүгә төштөләр.  Башҡортостанда аграрийҙар бер тәүлек эсендә 63 мең гектар майҙанда дым ҡаплаған, был күҙалланған эш күләменең 5 процентын тәшкил итә.
 Яҙғы баҫыу эштәре башланғандан алып 62 мең гектар майҙандағы күп йыллыҡ үлән тырматылған, 21 мең гектарға ашлама индерелгән. 23 мең гектарҙа ужым культураһына минераль ашлама индерелгән.  Ужым менән бер рәттән күп йыллыҡ үләндәр ҙә туҡландырыла.  Башҡортостан Ауыл хужалығы министрлығы мәғлүмәттәре буйынса, эш башланған мәлдән алып 93 мең гектар ер тырматылған.  Әле нигеҙҙә бойҙай һәм һоло, Благовар районының ҡайһы бер баҫыуҙарында шәкәр сөгөлдөрө сәселә.