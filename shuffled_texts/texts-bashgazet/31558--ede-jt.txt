Рәсүл-Әкрам саллал-лаһу ғәләйһис-сәләм үҙенең мөбәрәк хәҙисендә: “Әгәр ҙә ки бергәләп юлға сығаһығыҙ икән, үҙ-ара кәңәшләшеп, берегеҙҙе етәксе итеп ҡуйығыҙ”, – тигән.  Унда халҡыбыҙҙың меңәр йыл дауамында быуындан быуынға тапшырыла килгән рухи-әхлаҡи, дини ҡағиҙәләренең дә сағылышын күрәбеҙ.  Был беҙгә асылыбыҙҙы, тамырҙарыбыҙҙы һаҡлау юлын аса.  Дәүләт менән диндең нығыраҡ яҡынайыуын теләйбеҙ икән, йәмғиәт эштәрендә әүҙем ҡатнашырға, өлгө күрһәтеп алдан йөрөргә, киләсәкте хәстәрләргә тейешбеҙ.
 Айырым ҡағиҙәләр хөкөм һөрмәгән ерҙә, мәғлүм ки, буталыш, айырымланыу башлана.
 Ҡануниәттең үтәлеүе бәрәкәтендә илдәге тәртип тә үлсәүҙә барасаҡ.  Дәүләт Йыйылышы – Ҡоролтай – Башҡортостан дәүләт власының юғары һәм берҙән-бер закондар сығарыу органы.  Бөгөнгө дәүләт ҡануниәтендә тәү сиратта кешенең мәнфәғәте ҡайғыртыла, уның йәшәү, тормош көтөү, эшләү, ғаилә ҡороу, белем алыу һәм башҡа йәһәттән хоҡуҡтары һаҡлана һәм яҡлана.  Ул аҡыллы, әхлаҡлы, хаҡ фекерле икән, дөйөм изге маҡсаттар тормошҡа ашыр, йәмғиәт бер ҡорға тупланыр, аңлашылмаусанлыҡ кәмер.  Мәнфәғәттәрҙе ҡайғыртыусыға, юл күрһәтеүсегә күп нәмә бәйле.  Тимәк, һәр кемгә һайлауҙа үҙ һүҙен әйтеү, саранан ситтә ҡалмау зарур.  Саранан ситтә ҡалыу иһә – үҙеңә лә, башҡаларға ҡарата ла битарафлыҡ билдәһе.  Пәйғәмбәребеҙ Мөхәммәт ғәләйһис-сәләм мөбәрәк хәҙисендә: “Ватанды һөйөү – имандың бер өлөшө”, – тигән икән, төбәгебеҙҙең һәр яҡлап үҫеше, именлеге өсөн ҙур бурыс тойоп йәшәргә һәм эшләргә тейешбеҙ.  Ҡануниәттә бирелгән хоҡуҡтарҙы теүәл, дөрөҫ файҙаланыу изге ниәт-маҡсаттарҙы тормошҡа ашырыуға үҙ өлөшөн индерә.
 Ҡануниәт органында ла ошондай тәғәйен кешеләр булырға тейеш.  Тимәк, һайлауҙа ҡатнашып, дөйөм изге маҡсаттарҙың тормошҡа ашыуына өлөш индерә алаһың.  “Изге ниәттә ҡылынған ғәмәл – хаҡ юлға табан аҙым”, тиелә хәҙистә. Хатта боронғо ҡәбиләләрҙең дә үҙ ҡанундары булған.  Кеше-ара, ил-ара мөнәсәбәттәрҙә элек-электән тәртип, ҡағиҙә мөһим урын алып торған. 