Сергей Молчанов белдере­үенсә, республиканың төҙөлөш өлкәһендә 100 меңгә яҡын кеше хеҙмәт итә.  Был юлы хеҙмәт алдынғыларына Башҡортостан Президенты Хакимиәте етәксеһе Сергей Молчанов юғары дәүләт наградаларын тапшырҙы.

– Һеҙҙең тырышлығығыҙ һө­ҙөм­тәһендә ауылдарыбыҙ, ҡа­ла­ларыбыҙ матурая, йәшәү шарт­тары яҡшыра, – тип ҡотлау телмәрен башланы ул.  – Рес­публикабыҙҙың иҡтисади һәм социаль өлкәләренең үҫешендә лә хеҙмәтегеҙ ҙур.  Кисә Республика йортонда һөнәри байрамдары алдынан төҙөүселәрҙе тәбрикләнеләр.  Әле Башҡортостан торлаҡ төҙөү буйынса Рәсәйҙә алтынсы урында торһа, Волга буйы федераль округында беренселекте бирмәй, тине ул. Башҡортос­тан бөгөн торлаҡ төҙөп сафҡа индереү, был тармаҡта яңы тех­нологиялар ҡулланыу бу­йын­са илдә алдынғыларҙан иҫәп­ләнә. Киләһе йылда Өфөлә үтәсәк ШОС һәм БРИКС саммиттарына ҡарата баш ҡала­быҙ­ҙа ғына әллә күпме мөһим объект ҡалҡып сығасаҡ. Һуңғы дүрт йыл эсендә тө­бәктә 9 миллион квадрат метр самаһы торлаҡтың сафҡа ин­дерелеүе – ҙур ҡаҙаныш.  Республикалағы төҙөлөш эш­тәре бының менән генә сик­ләнмәй.  Шул иҫәптән ошо осорҙа йәмғеһе 7700 уҡыусы өсөн мәғариф учреждениелары, 2000 урынлыҡ дауаханалар, 1500 кешелек мә­ҙәниәт усаҡтары сафҡа инде­релгән.