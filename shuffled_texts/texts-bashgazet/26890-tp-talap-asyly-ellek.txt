Комиссия 27 июндә генә яңы составта эшен башлағайны.  – Һеҙҙең бурыс – һайлауҙы асыҡтан-асыҡ, ғәҙел үткәреү.  Мөһим ғәмәлдәрҙең намыҫлы башҡарылыуына берәүҙә лә шик булмаҫҡа тейеш. Рөстәм Хәмитов комиссия етәкселеген яңы тәғәйенләнеш менән ҡотланы, һайлау кампанияларын ойоштороу һәм үткәреү кеүек ҡатмарлы, яуаплы эштә уңыштар теләне.
– Бөгөн йәмәғәтселек һайлауға, Башҡортостан Республи­каһының Үҙәк һайлау комиссияһы эшенә ҙур ҡыҙыҡһыныу белдерә, – тине төбәк етәксеһе.  Хәйҙәр Вәлиев Үҙәк һайлау комиссияһы рәйесе булараҡ үҙенә һәм коллегаларына ышаныс күрһәткән өсөн республика Башлығына рәхмәт әйтте. Сарала алдағы һайлауға әҙерлек, территориаль һайлау комиссиялары эшен камиллаштырыу, сәйәси партиялар менән бәйләнеш мәсьәләләре тикшерелде. Республика йортонда Рөстәм Хәмитов Башҡортостандың Үҙәк һайлау комиссияһы етәкселеге менән осрашты.  Осрашыуҙа Үҙәк һайлау комиссияһы рәйесе Хәйҙәр Вәлиев, уның урынбаҫары Марат Ғәҙелов һәм комиссия секретары Марина Долматова ҡатнашты. 