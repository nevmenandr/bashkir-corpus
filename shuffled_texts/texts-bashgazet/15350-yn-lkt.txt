Кристоф де Маржери ҙур нефть-газ компаниялары етәкселәре араһында Евросоюздың һәм АҠШ-тың илебеҙгә ҡарата санкциялар индереүен асыҡтан-асыҡ ҡаршы булған берҙән-бер кеше ине. Әйткәндәй, “Тоталь” — нефть-газ тармағындағы иң эре корпорацияларҙың береһе.  Хәтерегеҙгә төшөрәбеҙ: фажиғә шишәмбегә ҡарай төндә теркәлде.  Мәскәүҙең “Внуково” аэропортында булған авиаһәләкәт сәбәптәрен тикшереү дауам итә.
 Рәсәй баҙарында “Тоталь” 15 йыл ҡатнашты.  Табыш күләме буйынса ул донъяла дүртенсе урында килә.  “Фалькон” еңел моторлы самолеты ерҙән күтәрелеп киткән ыңғайға алғы шассийы менән ҡар таҙартҡыс машинаны бәрҙерә.  Сәғәтенә 200 саҡрым тиҙлек менән килгән “тимер ҡош” түңкәрелеп китә һәм осоп күтәрелеү-ултырыу һыҙатына барып төшөп шартлай.  Ҡар таҙартҡыс машинаның водителе иһә әле шаңҡыу хәлендә, унан һорау алыу бара. Барлыҡ пассажирҙар ҙа — ике осоусы, стюардесса һәм Фран­цияның “Тоталь” корпорацияһы президенты Кристоф де Маржери — һәләк була. 