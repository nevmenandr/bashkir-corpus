“Янымда тәжрибәле хеҙмәттәштәремдең булыуы көс-теләкте тағы ла арттыра”, – ти ул. Әйткәндәй, киләсәктә ҡаланың Көньяҡ биҫтәһендә лә балалар баҡсаһы төҙөлөүе көтөлә. Ҡалала былтыр “Миләш” балалар баҡсаһы асылһа, күптән түгел “Толпар” тип исемләнгәне сафҡа инде.  Һәләттәрҙе үҫтереү, һаулыҡты нығытыу йәһәтенән махсус кабинеттар булдырылыуы, ижади түңәрәктәр ойошторолоуы уңышлы эшмә­кәрлеккә, һис шикһеҙ, ыңғай йоғонто яһаясаҡ. Заман талаптарына ярашлы йы­һазландырылған, кескәй­ҙәрҙең һәләтен үҫтереү өсөн барлыҡ шарттар тыу­ҙырылған учреждениела һәр яҡлап һау-сәләмәт быуын тәр­биәләнеренә ныҡлы ыша­ныс белдерә балалар баҡсаһы мөдире Мөнирә Ситдиҡова.  Коллектив хеҙмәткә ҙур дәрт менән, ең һыҙғанып тотондо.  Араларынан йәш тәр­биә­се Рәзилә Утарбаева икеләтә бәхет ки­серә: күптән түгел диплом алған йәш белгескә шунда уҡ эш тә табылған.  Халыҡтың ҡыуанысы сикһеҙ: был учреждениелар сираттың ҡырҡа кәмеүенә булышлыҡ итте.


“Толпар”ҙың әкиәт илен хәтер­ләт­кән матур бинаһын “Баймаҡ ПМК-һы” йәмғиә­те (директоры – Р. Сырлыбаев) эшселәре төҙөгән. 