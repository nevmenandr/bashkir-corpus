Клиникала ҡунаҡҡа биоматериалдар банкы булған күҙәнәк технологиялары институты, юғары технологиялы операциялар үткәреү өсөн заманса хирургия корпусы, шулай уҡ уҡыу-лаборатория бинаһы төҙөү проекттарын тәҡдим иттеләр.
— Яңы үҙәк ватан медицинаһына сифат йәһәтенән алға китеү, йыл һайын йөҙҙәрсә кешенең ғүмерен ҡотҡарыу, меңдәрсә пациенттың сәләмәтлеген яҡшыртыу мөмкинлеген бирәсәк, — тине университет ректоры Валентин Павлов.  Башҡортостан Президенты Рөстәм Хәмитов университет ҡарамағында Юғары технологиялы медицина үҙәгенең федераль пилот проектын тормошҡа ашырырға тәҡдим итте. — Башҡортостан өсөн бындай клиника бик мөһим. — Әле эскиз проекттары эшләнгән, уларҙың яҡынса хаҡы 1 миллиард һум самаһы тәшкил итә. Тиҙҙән күҙәнәк технологиялары институтын асыу өсөн университетҡа Федераль медицина-биология агентлығы — 250 миллион һумлыҡ ҡорамал, ә республика 500 квадрат метр майҙанлы бина бүләсәк.
— Рәсәйҙең Иҡтисади үҫеш министрлығы Өфө проектын Адреслы федераль инвестиция программаһына индерһен, тейешенсә финанслаһын өсөн ярҙам күрһәтергә әҙермен, — тине Валентина Матвиенко.  Өфөгә рәсми сәфәре барышында Рәсәй Федераль Йыйылышының Федерация Советы Рәйесе Валентина Матвиенко Башҡортостан Президенты Рөстәм Хәмитов менән Башҡорт дәүләт медицина университеты клиникаһында ла булды.
