Кәңәшмәне ил Хөкүмәте Рәйесе Дмитрий Медведев үткәрҙе.  Премьер-министр һөнәри хәүефкә идара итеү системаһын ғәмәлгә индереү зарурлығына иғтибарҙы йүнәлтте, предприятиеларҙа хеҙмәт шарттары рейтингын төҙөргә тәҡдим итте.  Үҙенең сығышында ул, Рәсәйҙә эшләгән һәр өсөнсө кеше санитар-гигиена нормаларына яуап бирмәгән шарттарҙа хеҙмәт итә, тип билдәләне.  Уның әйтеүенсә, был эшкә йәмәғәт ойошмалары, профсоюздар ҡушыла алыр ине.  Мәскәү өлкәһенең Серпухов районында уҙғарылған Граждандарҙың һаулығын һаҡлау мәсьәләләре буйынса Хөкүмәт комиссияһы ултырышында Рөстәм Хәмитов “Башҡортостан Республикаһында эшләгән кешеләрҙең хеҙмәтен һәм һаулығын һаҡлау саралары тураһында”ғы доклад менән сығыш яһаны.

 Бынан тыш, ултырышта иҫкәртеү эшен көсәйтеү, атап әйткәндә, диспансерлаштырыу хаҡында һүҙ барҙы.