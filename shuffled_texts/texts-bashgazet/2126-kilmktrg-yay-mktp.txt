Сығымдың яртыһын белем биреү учреждениеларында авария хәлен кәметеү маҡсатлы программаһы буйынса бүленгән федераль субвенция тәшкил итә.  Төҙөлөш эштәре тамамланғансы 80-дән ашыу бала Миндәк урта мәктәбенә йөрөп уҡыған. Әйткәндәй, Учалы районы – республиканан был федераль программаға эләккән берҙән-бер район.  Учалы районының Килмәк ауылында капиталь ремонттан һуң мәктәп асылды. Бина 40 йыл элек төҙөлгән, уны яңыртыуға 12 миллион һум аҡса бүленгән. 