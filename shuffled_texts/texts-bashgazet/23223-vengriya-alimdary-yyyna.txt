Эш артабан да дауам итер тип ышанам.  Табылған әйберҙәрҙең яҡынса датаһы билдәләнде.  Ҡунаҡтар археологик табыштар күргәҙмәһе менән танышты, ҡаҙыу эштәре барған урынды ҡараны. Бындағы ҡатлам ҡеүәт­ле, археологик табыштар бай, файҙаланылған техника ла, эштәр ҙә һөҙөмтәле.  Ғөмүмән, археология ҡомартҡыһы Рәсәй һәм сит ил ғалимдарын йылдан-йыл күберәк йәлеп итә. Будапештағы Петер Пазмандең католиктар университетынан фән докторы Аттила Тюрк етәкселегендәге бер төркөм ғалимдар Өфө II ҡаласығында булды.  Ҡа­ласыҡ урынлашҡан ер ентекле өйрәнелде.  Ул ҡатмарлы конструкцияны тәшкил итә.  Аттила Тюрк Башҡортостан коллегаларының хеҙмә­тенә юғары баһа бирҙе.
— Өфө II ҡаласығы ҙур тәьҫир ҡалдыра.  Шуныһы ҡыуаныслы: Өфө ғалим­дары табыштар менән генә сиклән­мәй, монографиялар ҙа ижад итә.  Ул Көнсығыш Европа өсөн дә ҡыҙыҡлы объект булмаҡсы, — тине ул. Ғалимдар бил­дәлә­үенсә, бында табылған артефакттар ысын ғилми асышты тәшкил итә.  Улар араһында беҙҙең эраның VI—VII быуаттарында яһалған үҙенсә­лекле көмөш алҡа айырым урын биләй.  Әйткәндәй, “Боронғо Өфө” музей-ҡурсаулығы үткәргән өр-яңы ғилми тикшеренеүҙәр тәүге етди һөҙөмтәһен бирҙе. 