Йомортҡа ағын алюмин һауытта туғымайҙар, сөнки төҫө ҡараясаҡ. Һәр кемдең күңеленә хуш килерлек табын әҙерләү өсөн арымай-талмай йүгерергә, фантазияғыҙҙы эшкә егергә, әллә күпме аш-һыу әҙерләү рецебын күҙ уңынан үткәрергә тура килер.  Йомортҡа һалынған ҡамыр ҡабарынҡы була.  Әсе ҡамырға шәкәр һалынмаһа, бешкән ризыҡтарҙың өҫтө матур булып ҡыҙарып сыҡмаясаҡ.  Әсе ҡамыр ҡулығыҙға йәбешеп йонсотмаһын өсөн аҙ ғына үҫемлек майы һөртөгөҙ.
*** Ҡоро әсеткене файҙаланыр алдынан һалҡын һыуҙа 20 — 30 минут самаһы ебетегеҙ.
*** Ҡулланыр алдынан ондо иләү яҡшы.  Әгәр ҙә шәкәрҙе саманан артыҡ өҫтәһәгеҙ, ҡамыр яй әсейәсәк, эске өлөшөнөң насар бешеүе ихтимал.
*** Янған май аҙыҡтың тәмен боҙа.
*** Ҡамырҙы 30 — 40 минутҡа ҡуйып торһағыҙ, уны йәйеү еңелерәк булыр.
*** Әгәр әсеткене ҡайнар һыуҙа ебетһәгеҙ, әсетке бәшмәктәре һәләк буласаҡ һәм ҡамырығыҙ ҡабармаясаҡ.
*** Байрам ҡаршылау, айырыуса Яңы йыл байрамын, һеҙҙең өсөн анһат түгеллеген аңлайбыҙ, хөрмәтле ҡатын-ҡыҙҙар.  Шуны иҫәпкә алып, хужабикәләр ҡолағына ҡайһы бер аш-һыу әҙерләү серҙәрен төшөрмәксебеҙ.

*** Әммә беҙ һеҙгә йомортҡаның һарыһын ғына өҫтәргә кәңәш итәбеҙ: был саҡта бешерелгән ризыҡтарығыҙ айырыуса йомшаҡ булыр, таралып ҡына торор.
*** Шәрбәт ризыҡты ҡатыра.
*** Ел уйнап торған кухняла ҡамыр әҙерләү, бешереү менән булашмайҙар, сөнки ризыҡ өҫтөндә ҡаты ҡатлам барлыҡҡа килеүе мөмкин.
*** Ҡамыр ризыҡтарын табала бешергәндә, майҙы ныҡ ҡыҙҙырмағыҙ.  Ҡамырҙан бешерелгән ризыҡтарға шәкәрҙе самалап һалығыҙ.  Сөсө ҡамырҙы оҙаҡ баҫмағыҙ — сифаты насарая.
*** Беренсенән, онға осраҡлы рәүештә килеп эләккән сит-ят ҡушымталарҙан ҡотолорһоғоҙ, икенсенән, иләнгән, кислород менән байыҡҡан ондан бешерелгән ризыҡ ҡабарынҡы, йомшаҡ, тәмле була.
*** Ҡамырға тоҙ һалырға онотһағыҙ, үҙегеҙҙе әрләмәгеҙ, тоҙҙо аҙ ғына ҡайнар һыуҙа иретеп һөҙөгөҙ ҙә ҡамырға һалығыҙ, һәйбәтләп баҫығыҙ.
*** Бешерергә ҡуйыр алдынан бәлеш өҫтөнә туғылған йомортҡа һөртөгөҙ, ике-өс урындан пар сыҡһын өсөн тишкеләргә онотмағыҙ.
*** Ҡаты баҫылған ҡамырҙан әҙерләнгән ризыҡ бик аҡрын ҡабара, ә артыҡ йомшаҡ ҡамырҙан бешерелгәне йәйелә һәм көслө утта “ултыра”.
***