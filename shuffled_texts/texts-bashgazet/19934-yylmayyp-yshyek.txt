Юҡмы ни?  Әлбиттә, донъя булғас, төрлө хәл тыуа.  Улайһа бик насар!  Белгестәр әйтеүенсә, йылмайыу тирә-яҡтағыларға ыңғай тәьҫир итеп кенә ҡалмай, ә үҙеңдең донъяға ҡарашыңды ла үҙгәртеү һәләтенә эйә.  Көндәлек тормоштағы, өйҙәге, эштәге кәйефтең беҙҙе уратып алған мөхиткә, төрлө кире күренештәргә ҡаршы тора алыуыбыҙға бәйле икәнлеге сер түгел.  Һөйкөмлөлөктөң тормошта уңышҡа килтергән төп факторҙарҙың береһе икәнлеген дә оноторға ярамай.  Әлбиттә, хатаны хәҙер үк төҙәтергә мөмкин.  Нурлы, ялҡынлы ҡараш, ихлас йылмайыу башҡа­ларға һеҙҙең матур телмәрегеҙгә ҡарағанда ла нығыраҡ тәьҫир итәсәк. Юҡҡамы ни кадрҙар менән эш иткән бер менеджер: “Һатыусы итеп йәмрәйеп йөрөгән философия докторына ҡарағанда башланғыс белеме булмаһа ла, матур итеп йылмая белгән кешене алыр инем”, – тимәгән.
 Үҙебеҙҙе йылмайырға мәжбүр иткән ваҡытта мускулдарҙың әүҙемерәк эшләй башлауынан мейегә позитив фекер ебәрелә. Һеҙ бөгөн йылмайҙығыҙмы?  Был йәһәттән француз яҙыусыһы Фредерик Бегбедер: “Тормошом емерелеп барғанда ла был хаҡта берәү ҙә белмәй, сөнки мин – тәрбиәле кеше, һәр ваҡыт йылмаям.  Ихлас күңелдән йылмайыу һәр йәһәттән бик файҙалы.  Үҙемдәге ауыртыуҙарҙы юҡ тип ҡабул итәм, ысынбарлығымды кире ҡағып киләм”, – ти. Әгәр ихлас, асыҡ күңелле икәнбеҙ, йәшәүе еңелерәк һәм күңеллерәк буласаҡ. 