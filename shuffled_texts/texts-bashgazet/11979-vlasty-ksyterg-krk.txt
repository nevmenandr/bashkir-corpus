Ошо көндәрҙә урындағы үҙидара реформаһына әҙерлек буйынса эш төркөмө район бүленешенә эйә булған ҡалаларҙа тағы ла бер власть кимәлен — ҡала муниципаль округын — ойоштороу тәҡдимен индерҙе.
— Рәсәй Федерацияһы Президентының Мөрәжәғәтнамәһендә был темаға ярайһы уҡ ҙур иғтибар бирелде.  Кешеләр менән туранан-тура эшләгән власты көсәйтергә кәрәк.  Президент ошо эште быйыл уҡ башларға, уны закондар менән тәьмин итергә ҡушты.
 Был дөрөҫ аҙым, әлбиттә, — тине Рөстәм Хәмитов “Яңылыҡтар” агентлығына. Рәсәй Президенты Владимир Путин Федераль Йыйылышҡа Мөрәжәғәтнамәһендә урындағы үҙидараны ойоштороуҙың, финанс йәһәттән үҙ-үҙен тәьмин итерлек көслө власты үҫтереүҙең дөйөм принциптарын аныҡлау зарурлығы хаҡында белдергәйне. 