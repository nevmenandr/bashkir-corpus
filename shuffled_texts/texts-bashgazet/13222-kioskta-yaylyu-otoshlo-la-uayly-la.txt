Баш ҡалала йәшәүсе милләттәштәрҙең күбеһе: “Башҡортостан”ды яҙҙырып уҡыр инек тә бит, тик почта насар эшләү арҡаһында ҡулыбыҙға килеп етмәй”, — тип алдырмауҙарының сәбәбен аңлата.
 Үкенескә ҡаршы, Өфөлә матбуғат баҫмаларын таратыуға бәйле ауырлыҡтар бар.  Шуға күрә һеҙгә йортоғоҙға йәки эшегеҙгә яҡын урынлашҡан “Өфө-матбуғат” киосктарында яҙылырға кәңәш итәбеҙ.  Ул сағында үҙегеҙгә уңайлы ваҡытта барып ала алаһығыҙ.  Әйткәндәре дөрөҫ.  Хаҡы ла күпкә арзарынаҡ буласаҡ, йәғни 6 айға — 660 һум. Ошо юл менән яҙылып ҡарағас, ысынлап та, киоск аша алдырыуҙың отошло булыуына ышанырһығыҙ.