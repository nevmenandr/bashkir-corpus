Май айынан алып июлгәсә балыҡ яуыуы – Гондурастағы Йоро ҡалаһы өсөн ғәҙәти күренеш.  Мәҫәлән, 2014 йылдың майында Шри-Ланкала яуым ваҡытында 50 килограмм балыҡ йыйып алғандар, ике йыл элегерәк бында креветка ямғыры үткән.  Һыуҙа йәшәгән йән эйәләренең яуыуы башҡа тарафтарҙа ла күҙә­телгән.  Күк йөҙөн ҡара болоттар ҡаплап ала, йәшен йәшнәй, күләүектәр балыҡ менән тула.  Яуым, ғәҙәттә, киске сәғәт 5-6-ларҙа башлана.  Ғалимдар иһә, балыҡ­ты көслө ел-дауыл Атлантик океандан килтерә, тип аңлата.
1998 йылдан алып йыл һайын Йорола балыҡ ямғыры фестивале уҙғарыла.  Австралияла, Грецияла, Британияла, Эфиопияла ошондай яуым-төшөм хаҡында байтаҡ мәғлүмәт бар. Урындағы халыҡ күктән яуған сардиналарҙы рәхәтләнеп йыя.
 Бындай феномен Гондурас фольклорында ла телгә алына, уны Аллаһ Тәғәләнең мөғжизәһе тип ҡабул итәләр. 