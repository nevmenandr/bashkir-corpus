Өй һәм кеҫә телефондарынан шылтыратыу бушлай.  Рәсәй Президентына сту­дияға саҡырыл­ған ҡунаҡтар ғына түгел, шулай уҡ хәбәр­ҙәр­ҙе эшкәртеүҙең берҙәм үҙәгенә шыл­тыратҡан, SMS-хәбәр ебәргән кеше­ләр һорау бирә ала.  16 апрелдә Мәскәү ваҡыты буйынса көндөҙгө сәғәт 12-лә “Первый”, “Россия 1”, “Россия 24” телеканалдары, “Маяк”, “Вести ҒМ” һәм “Радио России” радиостанциялары эфирында “Владимир Путин менән тура бәйләнеш” уҙғарыла.
 Үҙәккә Рәсәй төбәктәренән 8-800-200-40-40 телефоны буйынса шылтыратырға мөмкин.  Тап­шы­рыуҙың сайтына инеп, үҙегеҙҙе борсо­ған мәсьәләләр буйынса ил башлы­ғының фекере менән ҡыҙыҡһынырға була. Хәбәрҙе ебәргән өсөн хаҡ алынмай.  Хәбәрҙәрҙе эшкәртеүҙең берҙәм үҙәге 9 ап­релдә асылды.  SMS һәм MMS-хәбәрҙәр Рәсәйҙәге элемтә опе­раторҙарының телефонынан 0-40-40 номеры буйынса ҡабул ителә.  Шулай уҡ ҡыҫҡа ғына видеомөрәжәғәт тә ебәрергә мөмкин.  Ул эшен тапшырыу та­мамланғанға тиклем дауам итә.  Һорау урыҫ телендә яҙылырға, текст 70 билдәнән артмаҫҡа тейеш. Интернет селтәрендә www.moskva-putinu.ru сайтына инеп тә һорау бирә алаһығыҙ.  Бынан тыш, ошо уҡ сайттағы ҡыҫҡа видео­мөрә­жәғәт форматын, мобиль ҡулай­ла­малар өсөн махсус ҡу­шым­таны файҙа­ла­нырға мөмкин. 