Ейәнсура районында республика башҡорт мамыҡ шәле фестивале уҙҙы.  200-гә яҡын ҡатнашыусы үҙ оҫталығын күрһәтте.  Ҡунаҡтар әйтеүенсә, тәҡдим ител­гән әйберҙәр быйыл айырыуса күп һәм төрлө булды. Район халҡы һәм ҡунаҡтар 23 команданың һәм айырым оҫ­та­ларҙың сығышынан оло кинәнес алды.  Был байрамда Башҡортостандың Дәүләт Йыйылышы — Ҡоролтай депутаты Зөһрә Исмәғилева ҡатнашты.
 Улар үҙҙәре менән таныштырҙы, шаян таҡмаҡтар менән күңелдәрҙе күтәрҙе.  Ауыл биләмәләре араһында Бикбау һәм Һаҡмар ауыл Советтарынан килгән командалар еңеү­се тип танылды.  Бында шулай уҡ мамыҡ шәл күргәҙмәһе ойошторолдо.  Фестивалдең төп бүләгенә Иҫәнғол ауылы оҫтабикәһе Зөлфиә Бикбулатова лайыҡ булды.  Оҫтабикәләрҙең эштәре айырым баһа­лан­ды. Сара аҙағында бәйгелә ҡатнашыусыларға бүләктәр тапшырылды.  Зөһрә Исмәғилева фестивалде ойоштороусыларға һәм унда ҡатнашыусыларға рәхмәт белдерҙе, призерҙарға бүләк тапшырҙы.