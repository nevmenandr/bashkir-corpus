Башҡортостан Президенты Рөстәм Хәмитов Башҡортостан юлдаш телеканалына биргән интервьюһында ошо мәсьәләләргә асыҡлыҡ индерҙе.
— Ҡануниәт халыҡты үҙаллылыҡҡа өйрәтә.  Бынан баш тартмайбыҙ икән, мәктәптәр, дауаханалар һәм башҡа социаль объекттар төҙөй алмаясаҡбыҙ, — тине республика башлығы.


(Башҡортостан Президенты Рөстәм Хәмитов менән әңгәмәне Президент Хакимиәтенең сайтынан уҡый алаһығыҙ). Ғөмүмән, дәүләттең йорттарҙы ремонтлауға аҡсаһы юҡ.  Сығымдарҙы туплауҙы, маҡсатлы тотоноуҙы тәьмин итеү өсөн бөтә төбәктәрҙә лә төбәк операторҙары ойошторолған. Фатирҙар башлыса хосусилаштырылған, йорттар коллектив үҙмилек иҫәбендә, тимәк, ремонт мәсьәләһен дә һәр кем үҙе хәстәрләргә бурыслы.  Федераль ҡануниәттәге үҙгәрештәргә ярашлы, күп фатирлы йорт хужалары бынан ары торлағына ремонтты үҙ иҫәбенә эшләргә мәжбүр буласаҡ. 