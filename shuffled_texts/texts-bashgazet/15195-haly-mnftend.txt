Дауахананың кардиолог, невролог, эндокринолог һәм башҡа белгестәрҙән торған бригадаһы эшкә һәләтле йәштәге халыҡтың сәләмәтлеген тикшерҙе.  Районда терапевтар, “Ашығыс ярҙам”, ФАП фельдшерҙары өсөн конференция ла үткәрелде. Саҡмағош районының Йомаш табиплыҡ амбулаторияһында Өфөнөң 18-се ҡала клиник дауаханаһы табиптары “Сәләмәтлек марафоны” акцияһын ойошторҙо.
 Табиптар, ҡан тамырҙары сирҙәре хәүефенең төп билдәләре буйынса скрининг үткәреп, артериаль баҫымды, тән ауырлығын үлсәне, шәкәр кимәлен билдәләне, электрокардиограмма яһаны. 