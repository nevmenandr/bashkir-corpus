Шуларҙың береһе “Ба­ла­ларҙың шатлығы” тип атала, — тип һөйләне Мәскәү журналисы Гөлнара Ибраҡова. Ҡыҙ һәм малайҙарға 5-7 генә йәш, әммә уларҙың сәхнәлә сығыш яһау тәжрибәһе бар.  Мәҫәлән, “Каруанһарай”, “Ҡырағай аттар” бейеүҙәре.  Концертта шулай уҡ татар мәҙәни үҙәгенән ҡунаҡтар — Татарстандың атҡаҙанған мәҙәниәт хеҙмәткәре Рәдиф Яваев етәкселегендәге “Илдан” бейеү ансамбле — ҡатнашты.
“Алтын Ай” төркөмө 2011 йылда ойош­торолған.  Ҡатнашыусылар күренекле авторҙарҙың исемдәрен хәтергә төшөрҙө: сәхнәнән танылған башҡорт шағирҙары һәм яҙыусыларының әҫәрҙәренән өҙөктәр яңғыраны.

“Алтын Ай” төркөмөнөң йәш артистары тамашасы өсөн премьералар әҙерләгән.  “Ете ҡыҙ” һәм ”Тимербай килендәре” бейеүҙәрен тамашасылар алҡышлап ҡаршы алды.  Күптән түгел ойошторолған өлкән ҡатын-ҡыҙҙар төркөмөнөң сығышы концерттың иң юғары нөктәһе булды.  Сара Әҙәбиәт йылына бағышланды һәм унда башҡорт әҙәбиәтенең бай тарихына үҙенсәлекле байҡау яһалды.  Бынан тыш, солистар һинд, испан, татар бейеүҙәрен башҡарыу оҫталығын да күрһәтте.
— Тамашасылар “Алтын Ай”ҙың кескәй артистарын айырыуса яратып ҡаршы алды.  Мәскәүҙә башҡорт бейеү сәнғәтен пропагандалаусы тәүге һәм берҙән-бер коллектив ул.  Быйыл улар күп кенә сағыу һәм ҡыҙыҡлы номерҙар әҙерләгән.  Мәскәүҙә, Орджоникидзе исемендәге Рәсәй геология-разведкалау университетының концерт залында, “Алтын Ай” ансамбленең отчет концерты уҙҙы.  Етәксеһе — талантлы йәш хореограф, Фәйзи Ғәскәров исемендәге дәүләт академия халыҡ бейеүҙәре ансам­бленең элекке артисы Нәзир Байегетов. Ансамбль илебеҙҙең баш ҡа­ла­һында, Өфөлә уҙғарылған төрлө кон­церт­тарҙа, фестивалдәрҙә Башҡортостан исе­ме­нән сығыш яһай. 