Унда “Өфө-24” проектының барышы һәм артабанғы хеҙмәттәшлек хаҡында һүҙ барҙы.  Башҡортостан Республикаһы Президенты Рөстәм Хәмитов “Эксперт” медиа-холдингының “Русский репортер” аҙналыҡ журналы баш мөхәрриренең беренсе урынбаҫары Владимир Шпак һәм баҫманың фән бүлеге мөхәррире Григорий Тарасевич менән осрашыу үткәрҙе.
 “Өфө-24” проектында ҡатнашыусыларға ул “кешеләр файҙаһына уңышлы һәм намыҫлы эш” теләне. Унда Калининградтан алып Владивостокка тиклем бик күп төбәктәрҙән 200-ҙән ашыу журналист ҡатнашты, Өфөнөң һәм республиканың 300 нөктәһенән “Русский репортер” журналы сайтында тәүлек буйы тапшырыуҙар алып барылды. Республика Президенты Башҡортостандың үҫеш мөмкинлектәрен нисек күреүе хаҡында һөйләне.  Ҡала тормошоноң бер көнөнә арналған “Өфө-24” проекты 5 апрелдә тормошҡа ашырылды. 