Артабан...  Ә инде Башҡортостандың халыҡ артисы Әлфиә Юлсурина башҡарыуында халыҡ йыры тантаналы сараға йән өрөп ебәрҙе. Сөнки матурлыҡ менән ҡауышҡанда аралашсылар кәрәкмәй! Унда исеме республикабыҙға киң билдәле фоторәссам, Башҡортостандың атҡаҙанған матбуғат һәм киң мәғлүмәт хеҙмәткәре, республикабыҙ Хөкүмәтенең Шәһит Хоҙайбирҙин исемендәге премияһы лауреаты Айрат Нурмөхәмәтовтың хәт-тәр шәп (!) эштәре ҡуйылған.  Бына Башҡортостан Республикаһы Президенты Рөстәм Хәмитов ҡатыны Гөлшат ханым һәм Мәжит Ғафури исемендәге Башҡорт дәүләт драма театрының баш режиссеры Олег Ханов менән мөкиббән китеп тамаша күҙәтә.  “Башҡортостан” гәзитенең редакцияһы Третьяков картиналар галереяһынан һис тә кәм түгел.  Улайһа, үҙегеҙ килеп ҡарағыҙ әле.  Килгән ҡунаҡтарҙың барыһы ла һоҡланыуҙан тел шартлатмай ҡалмағандыр.  Уларҙы Айраттың үткер күҙе “Мыҡтымһылыу, Әбләй һәм Ҡара юрға” спектаклен ҡараған мәлдә эләктереп алған. Ҡунаҡтар күргәҙмәнең халыҡтар араһында дуҫлыҡты нығытыуҙа, рухи ҡиммәттәрҙе таратыуҙа әһәмиәтен баһаланы.  Саҡ ҡына башты борһаҡ, иғтибарҙы Башҡортостандың халыҡ шағиры Мостай Кәримдең фоторәсеме йәлеп итә.  Күргәҙмәне ҡарарға килеүселәр үҙ күҙҙәре менән күреп, үҙҙәре ләззәт һәм һоҡланыу кисерһен.  Ышанмайһығыҙмы?!  Осҡор күҙле егетебеҙ “Башҡортостан — милли мәҙәниәттәр йондоҙлоғо” тип аталған был күргәҙмәһен Мәҙәниәт йылына бағышлай.
 Туҡта, Салауат, бөтә серҙе асып, “аш”тың тәмен ебәрәһең бит!  Мостай ағайыбыҙҙың үҙенә генә хас ихлас йылмайыуынан күңелдәргә яҡтылыҡ бөркөлә. Айрат Нурмөхәмәтов ижады менән ҡыҫҡаса ғына таныштырғандан һуң, гәзиттең баш мөхәррире Нияз Сәлимов күргәҙмәне асып, Башҡортостандың мәҙәниәт министры Әминә Шафиҡова менән республика Президенты Хакимиәтенең ижтимағи-сәйәси үҫеш идаралығы етәксеһе Данил Азаматовҡа һүҙ бирҙе.  Күргәҙмәне асыу тантанаһы ғәләмәт шәп булды.  Кемдәр генә юҡ унда! 