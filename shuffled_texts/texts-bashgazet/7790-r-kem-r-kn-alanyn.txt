Мәҫәлән, Өфөлә йылына 600 тирәһе кеше, тулыһынса һауығыу сәбәпле, иҫәптән алына.
 Башҡортостан Республикаһы Һаулыҡ һаҡлау министрлығының туберкулезды иҫкәртеүгә тейешле иғтибар бүлеүе төбәктә уның шашыныуына юл ҡуймай.  Та-бипҡа ваҡытында күренеү туберкулездан дауаланыу мөмкинлеген бирә. Насар туҡланыу, ҡояш яҡтыһының етешмәүе, дымлы һәм һыуыҡ торлаҡ туберкулездың ҡуҙғыу хәүефен арттыра.  Ике-өс аҙнанан ашыу туҡтамаған йүтәл, ябығыу, хәлһеҙлек, тән температураһының күтәрелеүе, төндә тирләү, тиренең төҫһөҙләнеүе, күкрәк тапҡырының һыҙлауы, тамаҡҡа аш бармау, ҡан төкөрөү — ошо күренештәрҙең береһе генә булһа ла борсоһа, кисекмәҫтән сәләмәтлекте тикшертергә кәрәк.  Социаль шарттарға туранан-тура бәйле булғанға күрә, уны артта ҡалған илдәр сире тип атайҙар.  Шуға күрә һәр кем ике йылға бер флюорография тикшеренеүе үтергә тейеш (хроник сир менән ауырыусыларға йыл һайын тикшеренергә кәңәш ителә).  Ҡыҙғанысҡа ҡаршы, туберкулездың ҡайһы бер төрөнөң тәүге осорҙа үҙен һиҙҙертмәүе лә ихтимал.  Туберкулез ҡорбанына әүерелмәҫ өсөн шулай уҡ таҙалыҡ яратырға һәм сәләмәт тормош алып барырға кәрәк.