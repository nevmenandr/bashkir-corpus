Рәсәй Ғәҙәттән тыш хәлдәр министрлығының өсөнсө махсус самолетында “Өфө” халыҡ-ара аэропортына Украинаның 101 гражданы, шул иҫәптән 29 бала килде.

 Артабан был кешеләр Благовещен ҡалаһына һәм Илеш районына оҙатыласаҡ. Уларҙы “Сәләмәтлек шишмәһе” профилакторийына ва­ҡыт­лыса урынлаш­тырҙылар.  Барыһына ла йылы аш, ме­дицина һәм психология ярҙамы тәҡдим ителде.  Был аҙнала ирекһеҙҙән күсеп килеүселәр ултырған тағы ла өс самолетты ҡабул итәсәкбеҙ.  Башҡортостанда 5 мең самаһы Украина гражданын урынлаштырыу күҙаллана.