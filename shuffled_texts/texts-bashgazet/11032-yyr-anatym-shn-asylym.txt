Шиғри күңел, һөйкөмлөлөк — сәнғәт кешеһенә тәбиғи сифаттар.  Спектаклдең дә моңо булыуы зарур.  Тора-бара йырсы үҙе лә һаҡһыҙ ҡағылһаң ватылырға торған гәлсәр һауыттағы мөлдөрәмә тулы тере һыуға оҡшаш, рауза таждарынан, аҡ хыялдан һәм сафлыҡтан ғына яралған кеүек тойола: ҡарап һоҡланаһың, яғымлы, матур тауышына әҫәрләнеп, эстән генә уға йөрәгеңде бушатаһың, шатлыҡ-хәсрәтеңде уртаҡлашҡан кешеңә бәхет теләйһең.
 Мәҫәлән, “Әхмәтзәки Вәлиди Туған” тарихи драмаһында яңғыраған йырҙы ғына алайыҡ.  Оҫта башҡарылған бихисап сәхнә ролдәре, бәрхәт тауышы, сағыу, матур ҡиәфәте һәм тәбиғи һәләте менән Светлана Хәкимова бик күп тамашасының йөрәген яуланы.  Уның ижад биографияһын байҡағанда күңелдә шундай һорау тыуа: йәшлек хыялы ниндәй икән — актрисамы, йырсымы булырға теләне?  Ул сәхнәгә сыҡһа, йырҙы йәне-тәне менән тойоп, ҡабатланмаҫ биҙәктәргә үреп, моңдо әллә ниндәй сихри тулҡындарға сорнап халыҡҡа еткерә, хыял донъяһына әйҙәй, ошо илаһи сәнғәт мөхитенә мәңгегә ғашиҡ итә.  Актриса шул рәүешле эске рухи халәтен моң аша белдерә.  Башҡортостандың халыҡ артисы Светлана Хәкимованың “Йыр — ҡанатым, сәхнә — асылым…” тигән һүҙҙәренең мәғәнәһен аңлар өсөн актриса уйнаған бер спектаклде ҡарау йә йөрәгенән урғылған моңло бер йырҙы ишетеү ҙә етә.  Светлана Хәкимова донъяға икеләтә, өсләтә ғашиҡ — тыуған еренә, театрына, туған моңона, яҡындарына.  Шуға ла халыҡта элек-электән “артист икән, тимәк, һис шикһеҙ йырлай ҙа” тигән фекер йәшәй.  Шуға ла йырлы роль — артист өсөн икеләтә һынау.  Моң тигәндең күңелдән-күңелгә, йөрәктән-йөрәккә түгелер сере бар.  Сәхнә әҫәренә уны бай зиһенле, фекерле, моңло артист бирә.  Йырҙары һиҫкәндергес, халыҡсан.  Зиһен-зауығыңа тура килеп, тауышын үҙ иткән йырсың ваҡыт үтеү менән серең һөйләр, шатлыҡ-хәсрәтеңде уртаҡлашыр, һағышыңды аңлар яҡын кешеңә әүерелә, тауышы күңелдәргә ял, сырхау йәнеңә шифа биреп, донъяларыңды оноттороп, илһам күгендә йәшәтә, бәхетле минуттар бүләк итә.  Тик ошо байлыҡты сайпылтмай, исраф итмәй, урынлы ҡулланһа ғына, ижадсы үҙе лә, тамашасы ла бәхетле.  Башҡорт театрының тәүге спектаклдәре лә башҡорт халыҡ йыр легендаларына нигеҙләнгән.  Уларҙы тыңлағанда йәшел болон, хәтфә үлән күҙ алдына килә, һандуғас моңо ишетелгәндәй була, күңел илерткес һиллеккә сума.  Актриса репертуарындағы һәр композиция зауыҡ менән һайланған, популяр элекке йырҙарҙы ла ул ғәжәйеп әһаңлы, моңло итеп, тик үҙенсә башҡара, был көйҙәр, әйтерһең, яңынан тыуған.  Шуға ла пар ҡанатлы ул: береһе уның — театр, икенсеһе — йыр. Актрисаның күп героиняларына башҡорт ҡатын-ҡыҙҙарындағы ғорурлыҡ, фекер ҡеүәһе, үҙ бәҫеңде белеү, сәбәләнмәү, аҡыл хас.  Ошо йәһәттән Светлана Хәкимова — милли сәхнәбеҙҙең аҫыл традицияларын дауам итеүсе. Әйткәндәй, бөгөн Мәжит Ғафури исемендәге Башҡорт дәүләт академия драма театрында Башҡортостандың халыҡ артисы Светлана Хәкимованың юбилей кисәһе була. Өфө дәүләт сәнғәт институтын (хәҙер академия) тамамлағандан һуң ижад юлын башлаған Мәжит Ғафури исемендәге Башҡорт академия драма театры сәхнәһендә Светлана Хәкимова Б. Бикбайҙың “Ҡарлуғас” драмаһында — Ҡарлуғас, Ф. Бурнаштың “Йәш йөрәктәр” пьесаһында — Сәрби, Э. де Филиппоның ”Илай белмәгән ҡатын” спектаклендә — Лючия, М. Кәримдең “Оҙон-оҙаҡ бала саҡ” повесы буйынса хыялда (жанр) — Аҡйондоҙ, А. Островскийҙың “Аҡ ҡанатлы хыялым” пьесаһында — Негина, Лопе де Веганың “Әкәмәтле һөйөү” пьесаһында — Марсела, С. Айытматов повесы буйынса “Аҡ пароход” драмаһында Бикәй һәм башҡа бик күп, төрлө характерҙағы ролдәр башҡарҙы.  Әйтерһең, йәмле Дим тулҡындары уның күңеленә моң булып күскән.  Башҡорт халҡының үлемһеҙ моң шишмәһенән һут алып ижад иткән Светлана Хәкимова — күптән инде республикабыҙҙың, ут күршебеҙ Татарстандың, милләттәштәребеҙ күпләп йәшәгән башҡа төбәктәрҙең бихисап тамашасыһы өсөн үҙ кеше.  Зәкиҙең тыуған илендә ҡалған һөйөклө ҡатыны Нәфисә менән осрашыуына өмөтө тамам өҙөлөү сәхнәһендә Сәлиханың (актриса Әхмәтзәкиҙең ҡатыны Нәфисәнең әсәһе ролен башҡара) һағышлы, аһәңле, халыҡсан йыры — йөрәк моңо — ҡатмарлы яҙмыштар, тыуған ил, сикһеҙ мөхәббәт, бөткөһөҙ үкенес һәм йәшәү асылы хаҡында уйландырып, спектаклгә ғәжәйеп моң һәм рух өҫтәй. Уларҙың һәр ҡайһыһында сәхнә һөйкөмлөлөгө, башҡарыу маһирлығы һәм театрға ҡарата бөткөһөҙ мөхәббәте сағыла. Светлана Хәкимова — шундай актрисаларҙың береһе.  Светлана Фәрит ҡыҙы — мөхәббәт йырсыһы, сөнки Кешене йәшәткән һөйөү — һәр быуын, һәр кем өсөн яңы, аңлайышлы һәм тулҡынландырғыс бөйөк хис. Бөгөн сәхнә сәнғәте музыкаға спектаклдәге хәл иткес ваҡиғаларҙы оҙата барған бер күренеш тип кенә ҡарамай, уға киңерәк әһәмиәт бирә.  Сәхнә темаһы — холоҡ-фиғеле ҡырҡҡа төрләнер ҡатын-ҡыҙ: иркә, бер ҡайғыһы булмаған бай ҡыҙы булһынмы (Х. Ибраһимовтың “Башмағым” музыкаль комедияһынан Сәрүәр), ҡатмарлы яҙмышлы үткән быуат гүзәл затымы ул (У. Ғәлиев, В. Жеребцовтың “Ғүмер алда әле” драмаһынан Ғәйниса), замандашыбыҙ, хәстәрлекле әсәме (Ә. Дилмөхәмәтованың “Артур + Нэнси” спектаклендә әсә), нисек тә үҙ бәхетен табырға тырышҡан һылыу туташмы (М. Ғиләжевтың “Һөйәм, һағынам!..” комедияһынан Сәриә), йә тормош иркәһе, көйәҙ ханым (Х. Мөҙәрисованың “Бәхет хаҡы” музыкаль мелодрамаһында Альбина) булһынмы — актриса Светлана Хәкимованың образдары тик үҙенсә, йәнле һәм ҡыҙыҡлы. Ә артист йыр менән “ауыҙлана” икән — залдағылар ярым-яртылыҡты ҡабул итмәй — уға һәр осраҡта ла башҡарыу кимәленең юғарылығы, характер, хистәр тулылығы кәрәк. Персонаждарҙың йыры — образдарҙың һиммәтен арттырыусы, характер үҙенсәлеген тәрәнәйтеүсе сара.  Башҡорт театр мәктәбе артистан, сәхнәлә уйнау менән бер рәттән, йырлай, музыка ҡоралында уйнай йә бейей белеүҙе мотлаҡ һанаған.  Тормош ағышын тик үҙенсә тойоп, япраҡ шауынан да, ямғыр тауышынан да, ел иҫеүенән дә, тулҡын тирбәлеүенән дә, көй ишетеп сәхнә образдарын байыта ул.  “Ижад кешеһе ғүмере буйы күңелендә һоҡланыу, ғашиҡ булыу тойғоһо менән йәшәй”, — тиҙәр.  Театр һәм йыр — уның бөтә тормошон, шәхес булараҡ эске булмышын билдәләүсе сығанаҡ та. С. Хәкимованың уйыны йыры менән дә йөрәктәрҙе тетрәтә, күңелдәрҙе яулай.  Моғайын, икеһе лә. Үҙеңде урман һауаһы һулағандай тояһың, аң-зиһенең асылып, тының иркенәйеп киткәндәй.  Светлана Хәкимованың бейеклеге — сәнғәт күге, табынғаны — моң, йәшәү йәме — серле лә, ауыр ҙа, нәфис тә театр донъяһы. 