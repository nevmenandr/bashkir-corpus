Хәҙер дауаханаларҙа, теге йәки был белгесебеҙ юҡ, тигән зарҙы йыш ишетергә тура килмәй.  Тағы шуныһы: "миллионер" табиптарҙың байтағы ошо төбәктә тыуып үҫкән.  Район хакимиәте башлығы Рим Сыңғыҙов та йылы ҡаршылай йәштәрҙе.  Азамат Сәйфуллин, Илдар Шәрипов, Михаил Воротниковтар — хирург, Гүзәлиә Сөләймәнова, Айгөл Мөхәррәмова, Артур Ғаррапов, Азалия Ғәбитова, Динә Сибаева һәм башҡалар — участка табиптары. Эндокринолог, уролог, паталогоанатом, фтизиатр, УЗИ белгесе кәрәк.  Мәҫәлән, Әбйәлил районының Асҡар үҙәк дауаханаһында һуңғы ике йылда 20-нән ашыу табип хеҙмәтен башлаған.  Быға тиклем ҡайһы берҙәре сит өлкәләрҙә эшләп йөрөгән.  Хәҙер күҙ табибы ла бер нисә, стоматолог та үҙҙәрендә, оториноларинголог, дерматовенеролог та ең һыҙғанып эшләй.  Күптән көтөлгән белгестәр улар.
 Әйткәндәй, ер бушлай бирелә.  Күбеһе йорт төҙөргә тотонған да инде.  Дәртләндереп, 1 миллион һум аҡса биргәс, барған урындарында йорт төҙөү өсөн ер бүлгәс, табиптар төпкөл төбәктәрҙә эшләргә риза.  Зәңгәр күлдәр төбәге тип йөрөтөлгән Әбйәлил районына аҡ халатлылар тағы ла талап ителә әле.  Хөкүмәт дипломлы йәштәрҙе ауыл еренә ҡайтарыу әмәлен тапты.  Баш табип Заһир Сакаев: "Белемле, тәжрибәле һәм һөнәрен йөрәге ҡушыуы буйынса һайлаған белгестәр беҙгә килергә теләй икән, рәхим итһендәр", — тине, ихлас йылмайып.