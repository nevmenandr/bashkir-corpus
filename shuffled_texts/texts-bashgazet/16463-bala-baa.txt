Сабыйға 1,5 йәш тулғанға тиклем түләнгән айлыҡ пособиеның минималь күләме бер балаға — 3 126,09 һум, икенсеһенә һәм артабанғыларына 6 252,17 һум тәшкил итә.  Уларҙың күләме 5,5 процентҡа арттырылды.  1 ғинуарҙан тәғә­йенләнгән айлыҡ түләүҙең иң ҙур күләме 19 855,82 һум буласаҡ.  Йөклөлөктөң тәүге айҙарында уҡ медицина ойошмаларына иҫәпкә торған ҡатындарға пособие 625,22 һумға тиклем артты. Быйыл Башҡортостанда балалы ғаиләләргә аҡсалата ярҙамдың бөтә төрҙәре, шул иҫәптән бер тапҡыр бирелә торған, сабыйға 1,5 йәш тулғанға тиклем түләнгән айлыҡ пособие индексацияланды.
 Бала тыуғас, ата-әсәгә бер тапҡыр 16 672,47 һум түләнә. 