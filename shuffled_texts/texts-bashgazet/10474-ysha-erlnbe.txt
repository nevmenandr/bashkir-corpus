Тәү сиратта федераль һәм төбәк, унан һуң — муниципаль-ара, артабан урындағы әһәмиәттәге юлдар таҙартыласаҡ. Республиканың Юл хужалығы идаралығына Һамар —Өфө — Силәбе автомобиль магистрале идаралығы менән берлектә ҡыш дөйөм файҙаланыуҙағы юлдарҙың хәүефһеҙлеген, автотранспорттың өҙлөкһөҙ эшен тәьмин итергә ҡушылды.  Башҡортостан Хөкүмәте бойороғо менән юл ойошмаларының көслө ҡар яуыу, башҡа хәүефле һауа шарттары һәм тәбиғәт ҡазалары эҙемтәһен бөтөрөү буйынса эш тәртибе раҫланды.
