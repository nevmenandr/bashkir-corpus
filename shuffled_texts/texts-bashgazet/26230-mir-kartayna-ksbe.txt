Шул уҡ ваҡытта табышы йылына 40 миллион һумдан артмаған эшҡыуарлыҡ субъекттарына, Интернет селтәренә тоташмаған төбәктәрҙәге һатыусыларға бындай талап ҡағылмай. Ошо көндән алып бюджет хеҙмәткәрҙәре иҫәп асыуҙы һорап мөрәжәғәт иткәндә банктар “Мир” картаһын бирергә тейеш.  Дәүләт Башлығы ҡул ҡуйған закон шулай уҡ бәләкәй предприятиеларға 2017 йылдың 1 октябренә тиклем “Мир” карталарын ҡабул иткән терминалдар ҡуйыу бурысын йөкмәтә.  Банктарға 1 июлгә тиклем бөтә ҡулайламаларҙа, шул иҫәптән банкоматтарҙа иҫәп-хисаптар өсөн ошондай карталарҙы ҡабул итеүҙе тәьмин итеү бурысын ҡуйҙы ул.  Милли түләү системаһына ҡара­ма­ған карталарҙы ҡулланыусылар 2020 йылдың 1 июленән дә һуң­ға ҡалмайынса иҫке карталарын “Мир”ға алмаштырырға бурыслы. Рәсәй Президенты Владимир Путин бюджет өлкәһен һәм пенсионерҙарҙы “Мир” милли түләү карталарына этаплап күсереүҙе хупланы.