Башҡортостан буйынса Баш федераль инспектор Андрей Чечеватов кәңәшмәлә әйтеүенсә, 1 ғинуарға ҡарата республикала 68 меңдән ашыу Бөйөк Ватан һуғышы ветераны иҫәпләнгән.  Бөйөк Еңеүҙең 70 йыллығын байрам итеүгә әҙерләнеп, республикабыҙҙа Бөйөк Ватан һуғышы ветерандарының һәм инвалидтарының, шулай уҡ уларға тиң­ләштерелгән кешеләрҙең торлаҡ шарттарын яҡшыртыуға йүнәлтелгән байтаҡ сара күҙаллана.  Күптән түгел Өфөлә федераль власть органдары етәкселәренең кәңәшмәһендә ошондай мәғлүмәт килтерелде.
 Башҡортостанда 1 650 һуғыш ветераны торлаҡ шарттарын яҡшыртыуға мохтажлыҡ кисерә.  2010 йылдан алып 8 849 ветеран һәм тол ҡатын торлаҡ менән тәьмин ителгән. Һуңғы ике йылда 2 337 кешенең йәшәү шарттары яҡшыртылған.  Төбәктә уларҙы торлаҡ менән тәьмин итеү буйынса эш бара. 