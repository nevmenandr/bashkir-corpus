Артабан ҡорамалдарҙы дөрөҫ ҡулланыу, хәүефһеҙлек ҡағиҙәләре менән таныштырҙы­лар.  – Фестивалдең йәш быуын күңелендә миллә­тенә, тыуған еренә, тарихына ҡарата һөйөү, ғорурлыҡ тойғоһо тәрбиәләү, милли спорт төрөн тергеҙеү йәһәтенән өлөшө баһалап бөткөһөҙ. Сараның ғәмәли өлөшөндә иһә теләгән һәр кем мәктәптең спорт залында мәргәнлеген һынап ҡараны. Сарала “Любизар” хәрби-тарихи клубы етәксеһе Илдар Шәйәхмәтов халыҡты тарихын, ғөрөф-ғәҙәттәрен, рухи ҡиммәттәрен өйрәнеүҙә әүҙемерәк булырға саҡырҙы. Өфөнөң Мостай Кәрим исемендәге 158-се башҡорт гимназияһында традицион йәйәнән уҡ атыу буйынса семинар, июлдә Ғафури районында ойоштороласаҡ “Мәргән уҡсы” фестиваленең беренсе туры үтте.

– Был спорт төрөн киң йәйелдереү маҡсатын күҙ уңында тотҡан ҙур сара республикабыҙҙа беренсе тапҡыр уҙғарыла, – тине “Любизар” хәрби-тарихи клубы етәксеһе урынбаҫары Юлай Ғәлиуллин.  Ҡатнашыусылар араһында төрлө һөнәр эйәләре, алыҫ райондарҙан, Орск ҡалаһынан килгәндәр булды.  Семинарҙың тәүге яртыһында хәрби-тарихи клуб ағзалары, реконструкторҙар уҡ-һаҙаҡтың төрҙәре хаҡында һөйләне, уларға бәйле легенда-хикәйәттәрҙе бәйән итте. 