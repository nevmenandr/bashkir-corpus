Башҡортостан башлығын ваҡытынан алда һайлауҙа ҡатнашырға туғыҙ партия теләк белдерҙе.  Кандидаттарҙы күрһәтеү 9 июлгә тиклем дауам итә. Үҙәк һайлау комиссияһы мәғлүмәттәренә ҡарағанда, күптән түгел генә “Рәсәй пенсионерҙары — ғәҙеллек өсөн” партияһының төбәк бүлексәһе “Закон һәм тәртип” йәмәғәт ойошмаһы рәйесе Ришат Мәғәсүмовтың, ә “Рәсәй халыҡ идаралығы партия­һы” Павел Ксенофонтовтың кандидатураһын күрһәтте.

 Быға тиклем комиссияға Башҡортостан Президенты вазифаһын ваҡытлыса башҡарыусы Рөстәм Хәми­тов (“Берҙәм Рәсәй”), Илдар Бикбаев (“Рәсәй патриоттары”), Раил Сарбаев (“Граждандар көсө”), Константин Шаһи­моратов (“Ғәҙел Рәсәй”), Иван Сухарев (ЛДПР), Юнир Ҡотло­ғужин (КПРФ), Рәсих Хәмитов (“Рәсәй коммунистары”) документтарын тапшырғайны. Теркәлеү өсөн улар, муниципаль советтарҙағы депутаттар­ҙың 450-нән ашыу ҡултамғаһын йыйып, “муниципаль фильтр”ҙы үтергә тейеш. 