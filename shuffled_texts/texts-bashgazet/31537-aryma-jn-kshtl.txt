Яҙыусы, педагог һәм журналист Мәрйәм Бураҡаеваның мемуар-эссе жанрында яҙылған “Арғымаҡ” тигән китабы яңынан баҫылып сыҡты.
 Һөйөнсө!  Ете бүлектән торған китапта автор аң, рух, ғәм, ырыҫ, моң, аҡыл һәм ҡот — ете изге төшөнсә тураһында бәйән итә.  Ошо хеҙмәтендә тормошсан миҫалдар арҡылы тормош һабаҡтарын бирә.  Рухи үҫеш, йәмғиәттә дөрөҫ мөнәсәбәттәр ҡороу, телгә һөйөү – бына шундай төшөнсәләр яҡтыртыла китапта.
 Мәрйәм Бураҡаева – билдәле белгестәр Синельников, Карнеги, Луиза Хэй рәтендә торған башҡорт психологы ул. Быға хәтлем нәшер ителгәндәрен халыҡ тиҙ арала таратып алып бөткәйне. 