Архангел, Дүртөйлө һәм Күгәрсен райондары хужалыҡтары сәсеү эштәренең яртыһынан күберәген башҡарған да инде. Был – планлаштырылған барлыҡ эштәрҙең 22 проценты. Бөгөнгә Башҡортостанда 324 мең гектар майҙанда сәсеү эштәре тамамланған.  Бөгөн Башҡортостандың 53 районы баҫыуҙарында эштәр юғары темпта бара.  Былтыр аграрийҙар 26 апрелдә генә баҫыуға сыҡҡайны.  Көн һайын республиканың ауыл хужалығы эшсәндәре тырыш хеҙмәт өлгөһө күрһәтә. Әле бойҙай һәм ҡуҙаҡлы культуралар 273 мең гектарҙа сәселгән. 