Сәфәрҙәр барышында закон сығарыу эшмәкәрлегендә хеҙ­мәт­тәшлек итеү тураһындағы килешеүҙәргә ҡул ҡуйыу күҙаллана.  Дәүләт Йыйылышы — Ҡоролтай Рәсәй­ҙәге, шулай уҡ сит илдәрҙәге байтаҡ тө­бәктәрҙең парламенттары менән бәйләнеште әүҙем үҫтерә.  Шуға күрә ижтимағи мөнәсәбәттәрҙең төрлө өлкәләренә ҡағылған закондар ҡабул итеү һәм уларҙы үтәү практикаһына анализ яһау айырым әһәмиәткә эйә.  Тиҙҙән, 8 – 10 октябрҙә, Ҡырым Республикаһы Дәүләт Советы делегацияһы киләсәк.  Дәүләт Йыйылышы — Ҡоролтай Рәйесе Константин Толкачев парламент-ара бәйләнештәрҙе үҫтереүгә, шулай уҡ Ҡырым Республикаһы Дәүләт Советы һәм Чечен Республикаһы Парламенты делегацияларының көтөлгән сәфәрҙәренә аңлатма бирҙе:

– Көрсөк шарттарында төбәктәр ара­һын­дағы бәйләнештәрҙе үҫтереү дәүләт сәйәсәтенең мөһим йүнәлештәре иҫәбенә инә.  Ҡануниәт эшмәкәрлеген камиллаштырыу, ҡабул ителгән закондарҙың сифатын яҡшыртыу, шулай уҡ парламент тарафынан уларҙың үтәлешенә контроль хеҙмәттәшлектең төп йүнәлеше буласаҡ. Ә декабрҙә Чечен Республикаһы парламентарийҙары көтөлә.  Ҡытайҙың Цзянси провинцияһы делегацияһының сәфәре йомғаҡтары буйынса ошо төбәк парламенты менән килешеү әҙерләнә. Тәү сиратта был — импортты алмаштырыуҙы хоҡуҡи тәьмин итеү.  Шулай уҡ мәҙәниәт, милләт-ара һәм конфессия-ара мөнәсәбәттәр өлкәһендәге ҡануниәт тә ҙур ҡыҙыҡһыныу тыуҙыра.