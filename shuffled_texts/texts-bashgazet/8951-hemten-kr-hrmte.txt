Башҡортостан Республикаһы Президенты указдары менән Хөсәйен Әхмәтов исемендәге Башҡорт дәүләт филармонияһының артист-вокалисы (солисы) Хәмәҙинуров Шамил Шәрифйән улына — “Башҡортостан Республикаһының халыҡ артисы”, Өфө ҡалаһының Октябрь районындағы Фәрит Камаев исемендәге 2-се балалар сәнғәт мәктәбе уҡытыусыһы Мәрҙәнова Гүзәл Исмәғил ҡыҙына — “Башҡортостан Республикаһының атҡаҙанған мәҙәниәт хеҙмәткәре”, Башҡортостандың Транспорт һәм юл хужалығы буйынса дәүләт комитетындағы баш белгес-эксперт Йәнтимеров Геннадий Аҡтимер улына — “Башҡортостан Республикаһының атҡаҙанған транспорт хеҙмәткәре”, Башҡортостан шахта ҡаҙыу идаралығының ер аҫты тау мастеры Вәлиуллин Рәжәп Мөхәррәм улына, Бүребай тау-байыҡтырыу комбинатының быраулау ҡулайламаһы машинисы Ҡоҙабаев Ғәлей Йәнтимер улына — “Башҡортостан Республикаһының атҡаҙанған шахтеры”, “Рәсәй тимер юлдары” йәмғиәтенең Өфө төбәк элемтә үҙәгендәге өлкән электр механигы Докучаев Андрей Викторовичҡа — “Башҡортостан Республикаһының атҡаҙанған элемтәсеһе”, Өфө дәүләт иҡтисад һәм сервис университетының кафедра мөдире Маликов Рөстәм Илкам улына — “Башҡортостан Республикаһының атҡаҙанған фән эшмәкәре”, Өфө ҡалаһының Орджоникидзе районындағы 109-сы урта дөйөм белем биреү мәктәбе уҡытыусыһы Аксютенок Ольга Михайловнаға, Күмертау ҡалаһындағы 1-се гимназия уҡытыусыһы Баранова Ольга Васильевнаға, Өфө ҡалаһының Дим районындағы иҡтисад фәне тәрән өйрәнелгән 101-се урта дөйөм белем биреү мәктәбе уҡытыусыһы Смоленчук Галина Геннадиевнаға — “Башҡортостан Республикаһының атҡаҙанған уҡытыусыһы”, Архангел районының Валентиновка ауылындағы урта дөйөм белем биреү мәктәбе уҡытыусыһы Бажанов Александр Ивановичҡа, Өфө ҡалаһындағы П.М. Миронов исемендәге Сыуаш йәкшәмбе мәктәбе директоры Тарасов Иван Григорьевичҡа — “Башҡортостан Республикаһының атҡаҙанған мәғариф хеҙмәткәре”, “Өфө ҡалаһындағы “Салауат-Мастер” көнкүреш хеҙмәттәре үҙәге бесеүсеһе Ларионова Надежда Александровнаға — “Башҡортостан Республикаһының атҡаҙанған хеҙмәтләндереү өлкәһе хеҙмәткәре”, “Туймазинский вестник” редакция-нәшриәт комплексының фотохәбәрсеһе Арыҫланов Әнәс Кәрим улына “Башҡортостан Республикаһының атҡаҙанған матбуғат һәм киң мәғлүмәт хеҙмәткәре” тигән маҡтаулы исемдәр бирелде.