И. МӨХӘМӘТОВ. Филармонияның төп көсө – йырсылар.  16–17 февралдә баш ҡалала Нефтекама дәүләт филармонияһы артистарының гастроле була.  “Ҡайтауаз” менән “Ҡәрҙәштәр” эстрада төркөмдәренең дә кисәгә йәм өҫтәйәсәгенә шик юҡ.
 – Өр-яңы программаны олоһоноң да, кесеһенең дә күңеленә хуш килерлек, аҙаҡтан барыһы ла һағынып һөйләрлек итеп әҙерләргә тырыштыҡ.  “Йылдарҙан йырҙар ҡала...” тигән концерттың иң күркәм мәҙәниәт усаҡтарының береһе иҫәпләнгән Мәжит Ғафури исемендәге Башҡорт дәүләт академия драма театрында ойошторолоуы осраҡлы түгел.
– Филармонияның абруйы йылдан-йыл күтәрелә, был ҡыуаныслы хәл, – ти Нефтекама дәүләт филармонияһы директоры, Рәсәйҙең атҡаҙанған мәҙәниәт хеҙмәткәре, Башҡортостандың атҡаҙанған сәнғәт эшмәкәре Рәйес Исмәғилев.  Тамашасылар өсөн халыҡ йырҙары, шулай уҡ күңеллеләре лә яңғыраясаҡ.  Әлбиттә, бейеүҙәр ҙә алып килдек, нәфис һүҙ оҫталары ла майҙан тотасаҡ. Республикабыҙҙың бүтән ҡалаларында урынлашҡан филармония йәки театрҙарҙың Өфөләге сығышы — уларҙың һәр береһе өсөн оло мәртәбә. 