Ҡунаҡтар шағирҙың һәйкәленә сәскә һалды, музейҙы ҡарап сыҡты, студенттар иһә бөйөк шағирҙың шиғырҙарын уҡыны. Дүртөйлө районының Әсән ауылындағы Шәйехзада Бабич музейына “Бабич” фильмының реквизитын бү­ләк иттеләр.  Ул Әсән ауылындағы мәҙәниәт йортонда күрһәтелде. Сарала фильмдың сценарий авторҙары – З. Исмәғилев исе­мендәге Өфө сәнғәт институты профессоры Таңсулпан Бабичева һәм филология фәндәре кандидаты Гөлсәсәк Саламатова, төп ролде башҡарған актер Илгиз Таһиров, Башҡортостандың Мил­ли әҙәбиәт музейы хеҙмәткәре Регина Камалова, сәнғәт институты студенттары, драматург һәм яҙыусы Мөҙәрис Мөсифуллин, Бабичтың туғандары ҡатнашты. Шәйехзада Бабичтың яҡташтары “Бабич” фильмын башҡалар­ҙан алдараҡ ҡараны.  Музейға режиссер Булат Йосоповтың “Бабич” фильмында файҙаланылған экспонаттар тапшырылды.  Ошо көндәрҙә тулы метражлы яңы нәфис фильм төшөрөү төркөмө шағирҙың музейында булды.