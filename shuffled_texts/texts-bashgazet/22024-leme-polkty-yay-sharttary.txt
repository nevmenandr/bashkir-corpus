Бөйөк Ватан һуғышында ҡатнашҡан туғанығыҙҙың фотоһын ебәрһәгеҙ, уны Георгий таҫмаһы менән биҙәлгән А4 форматындағы портрет рәүешендә кире алыу мөмкинлеге бар. Шулай уҡ фотоһүрәтте үҙегеҙгә еткереү ысулын һайларға кәрәк (заказлы йәки ябай хат).  Ғаризалар 20 апрелгә тиклем ҡабул ителә.  Анкетала исем-шәрифегеҙҙе, почта адресығыҙҙы, йәшәгән ерегеҙҙе, бәйләнеш өсөн мәғлүмәттәрҙе күрһәтеү шарт.  Акцияла Башҡортостан, Дағстан республикалары, Липецк, Ростов, Рязань өлкәләре, Ставрополь крайы, Санкт-Петербург ҡалаһы ҡатнаша. Фотоны Рәсәй почтаһы үҙе баҫтыра һәм абоненттарға еткерә.  Ошо көндәрҙә хәрәкәттең Интернет селтәрендәге сайтында “Үлемһеҙ полк” акцияһында ҡатнашыусылар өсөн ғариза биреү өлгөһө барлыҡҡа килде.  “Рәсәйҙең үлемһеҙ полкы” дөйөм Рәсәй йәмәғәт хәрәкәте “Еңеү ирекмәндәре” ойошмаһы һәм “Рәсәй почтаһы” федераль дәүләт унитар предприятиеһы менән берлектә акция үткәрә.
