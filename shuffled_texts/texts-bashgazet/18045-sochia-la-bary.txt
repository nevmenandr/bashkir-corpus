БДПУ студенты. БДПУ-ла уҡығандарҙың республикала ғына түгел, ил, донъя кимәлендә үткән сараларҙа ла һынатмауы сер түгел.  Ысынлап та, Ҡара диңгеҙ ярында ял итеп, Рәсәйҙәге иң ҙур аквариумды күреп, Олимпия паркына экскурсияға барыу — тырыш һәм егәрлеләргә лайыҡлы бүләк.

 Туған университеттың, Башҡортостан­дың данын яҡлауҙан тыш, сағыу сәйәхәт ҡылыу мөмкинлегенә һөйөндөк.  “Кружева” Төркиә, Көньяҡ Корея, Испания, Франция, Бөйөк Британияла үткән халыҡ-ара фестивалдәрҙә ҡат­нашты, Санкт-Петербург ҡалаһында ойош­торолған “Төньяҡ Венеция” бәйгеһендә иң юғары урынға лайыҡ булды, былтыр Сочиҙа Олимпиадала ла сығыш яһаны.  Ләйсән ЙӘНЕКӘЕВА, М. Аҡмулла исемендәге Университетта 1999 йылда эш башлаған “Кружева” халыҡ бейеүҙәре ансамблен Башҡортостандың атҡаҙанған артисы Ольга Андреева етәкләй. Репертуарыбыҙ бай: башҡорт бейеүҙә­ре­нән башлап урыҫ, татар, ҡаҙаҡ, украин, шулай уҡ һинд, корей, йәһүд, мексикан­дарҙыҡы ла бар.  “Сәскә ат, илем!”, “Ариран”, “Русская шкатулка” бейеүҙәре ансамблдең йөҙөк ҡашына әүерелде.  Күптән түгел ансамбль шулай уҡ Сочи ҡала­һында халыҡтарҙы бер-береһенең мәҙә­ни тарихы, рухи ҡиммәттәре менән таныштырыу, милләт-ара дуҫлыҡты нығытыу маҡ­са­тында үткәрелгән “Народные истоки” бәйге­һендә ҡатнашып, “Милли бейеү”, “Донъя халыҡ бейеүҙәре” номинацияларында беренсе урынды яулап ҡайтты.