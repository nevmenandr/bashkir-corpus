Байлыҡ буйынса тигеҙһеҙлек иҫ киткес: бөтә донъя байлығының ярты­һы – иң бай бер процент кеше­нең ҡулын­да. Ҡытай мил­лиардерҙары – 38 кеше.  Иң хәлле биш кеше исем­легенә ингән Безос, Гейтс, Баффет, Ортега һәм Цукерберг­тың байлығы дөйөм алғанда Бөйөк Брита­нияның тулайым эске продукты­ның алтынан бер өлөшөнә етә. Былтырғы эшмәкәрлек буйынса 440 миллиардер үҙ килемен арттыра алған.  Ер шарындағы иң хәлле кеше ошоға саҡлы Билл Гейтс булһа, хәҙер ул икенсе урында ҡалды.

 Ә тәүге урынға, “Bloomberg Billionaires Index” агентлығы раҫ­лауынса, Джеф Безос сыҡ­ҡан – ул былтыр ғына 34,2 мил­лиард доллар аҡса эшлә­гән һәм хәҙер байлығы 99,6 миллиард доллар тип иҫәп­лә­нә.  Әйткән­дәй, ул күптән түгел бер көн (!) эсендә өс миллиард долларын юғалтты.  Донъяның иң бай кешеләре 2017 йылда үҙ килемен дүрт тапҡырға арттырған һәм, дөйөм алғанда, бер триллион долларға еткергән.  Шулар­ҙың 159-ы АҠШ-ҡа тура килә, улар бергә­лә­шеп алғанда 315 миллиард дол­ларлыҡ табыш алған.  Улар был­тыр 177 миллиард доллар аҡса эшлә­гән.
“Billionaires UBS/PwC” агент­лығы хәбәр ите­үенсә, донъяла бөгөн 1 542 миллиардер бар икән.  “Фейсбук”ка нигеҙ һалыу­сы­ларҙың береһе Марк Цукерберг бер йыл эсендә 22,6 миллиард доллар аҡса эшләп ал­ған, йәғни уның үҫеше 45 процент тәшкил иткән.  Юҡ, байҙар өсөн был ҙур сумма түгел.