Талымһыҙ журналист, тәрән фекерле, аналитик аҡыллы Флорид республика буйлап командировкаларға йөрөнө, резонанс тыуҙы­рырлыҡ мәҡәләләр яҙҙы. Флорид ҡатын-ҡыҙ образын сәхнәгә күтәрҙе.  Флорид Бүләков менән 1980 йылда “Ленинсы-Ленинец” гәзите редакцияһында та­ныш­ҡайныҡ.  Уның менән аралашыуы үҙе бер ғүмер ине.  Бәләкәйҙән башҡортса уҡымауы сәбәпле, телде, халыҡ ижадын яҡшы белһә лә, беҙҙеңсә яҙырға ҡыйманы, русса яҙҙы.  Уларға ул яратыу, һыҙланыу, һоҡланыу менән ҡараны. Юморға бай Флорид минең мәрәкәләүҙе күтәреп алыр, икәүләшеп үҙ-үҙебеҙҙән көлөшкән булыр инек.  Пьесалары Рәсәй сәхнәләрендә әле лә гөрләп бара.  Уның башҡорт тоҡомло аттар хаҡында яҙған мәҡәләләр серияһы ғына ла ни саҡлым аҡыллы һәм ваҡытлы булды.  Телевидение өсөн тәүге башҡортса сериал яҙған кеше бит ул!  Мин уның пьесаларын башҡортсаға тәр­жемә иттем.  Ауыр, ауыр... Аһ, ниндәй фәһемле, аҡыллы, нескә хисле ине уның дра­ма­тургияһы!  Ғаиләһе Миш­кәлә торорға мәжбүр булғас, Өфөлә тор­лаҡ алыу мөмкинлеге табылмағас, Ишембайға гәзиттең үҙ хәбәрсеһе булып күсте һәм баш ҡалаға өлгөргән драматург булып кире ҡайтты. 