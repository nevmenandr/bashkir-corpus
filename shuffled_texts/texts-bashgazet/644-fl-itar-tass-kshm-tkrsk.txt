Сара Өфөлә 11 — 13 декабрҙә үтәсәк.  Унда Рәсәйҙең күп төбәктәренән агентлыҡтың үҙ хәбәрселәре йыйыласаҡ.  ИТАР-ТАСС тарафынан һәм республика Президенты Хакимиәте булышлығында ойоштороласаҡ семинар-кәңәшмә Башҡортостанда тәүге тапҡыр үткәрелә. Мәскәүҙә Башҡортостан Президенты Рөстәм Хәмитов “Рәсәйҙең мәғлүмәт телеграф агентлығы (ИТАР-ТАСС)” предприятиеһының генераль директоры Виталий Игнатенко менән осрашты. Осрашыу барышында Башҡортостанда “Волга буйы федераль округы иҡтисадына инновациялар индереүҙе мәғлүмәти йәһәттән тәьмин итеү” семинар-кәңәшмәһен ойоштороу мәсьәләләре ҡаралды. 