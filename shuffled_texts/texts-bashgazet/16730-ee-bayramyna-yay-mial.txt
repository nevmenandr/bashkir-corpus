Миҙалдың алғы яғында күп төҫлө I дәрәжә Ватан һуғышы ордены билдәһе төшөрөлгән, икенсе яғында «1941—1945 йылдарҙағы Бөйөк Ватан һуғышында Еңеүгә 70 йыл» тип яҙылған. Юбилей миҙалының диаметры — 32 миллиметр, ул көмөш төҫөндәге металдан эшләнгән.  Башҡортостанда йәшәүсе һуғыш һәм тыл ветерандарына Еңеүҙең 70 йыллығы айҡанлы юбилей миҙалдары тапшырыласаҡ.

2013 йылдың декаб­рендә Рәсәй Президенты Владимир Путин «1941—1945 йылдар­ҙағы Бөйөк Ватан һуғышында Еңеүгә 70 йыл» юбилей миҙалын булдырыу тураһындағы Указға ҡул ҡуйғайны.  Башҡортостандың Хеҙ­мәт һәм халыҡты социаль яҡлау министрлығы мәғ­лүмәт­тәре буйынса, республикала 69 меңгә яҡын ветеран йәшәй, шуларҙың 65 меңгә яҡыны награда аласаҡ.  Өфөлә 15 мең ветеранға юбилей миҙал­дарын тапшырыу күҙаллана. Уға ярашлы, был награда менән Бөйөк Ватан һуғышында ҡатнашҡан хәрбиҙәр, партизандар, тыл эшсәндәре, концлагерь тотҡондары бүләкләнәсәк. Юбилей миҙалы алыусы­ларҙың тулы исемлеге менән республиканың Хеҙмәт һәм ха­лыҡты социаль яҡлау министр­лығы сайтында танышырға мөмкин.