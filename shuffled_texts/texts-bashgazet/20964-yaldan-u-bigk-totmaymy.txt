Тропик биҙгәк (малярия) — серәкәйҙәр таратҡан сир.  Уның инкубация осоро ете көндән өс йылға тиклем дауам итеүе ихтимал.  Йыл һайын донъяла тропик биҙгәк менән ауырыуҙың 200 миллион осрағы теркәлә, шуның 600 мең самаһы үлем менән тамамлана.  Күптән түгел Башҡортостанда Гоа һәм Анголанан тропик биҙгәк йоҡтороуҙың өс осрағы теркәлде.  Сирләү осраҡтарының күбеһе ноябрь – ғинуар айҙарына тура килә. Сирҙе асыҡлау өсөн ҡанды микроскоп ярҙамында тикшерәләр. Тимәк, туристарға сит илгә сыҡҡанға тиклем үк биҙгәккә ҡаршы препараттар ҡабул итергә кәрәк.  Сир хәлһеҙләнеүҙән, баш ауыртыуҙан, өшөүҙән башлана.  Һуңыраҡ тән температураһы 40 градусҡа тиклем күтәрелә.  Был сир таралған төбәктәрҙән ҡайтҡас, сәләмәтлегегеҙҙең насарайыуын тойһағыҙ, кисекмәҫтән табипҡа мөрәжәғәт итегеҙ.
