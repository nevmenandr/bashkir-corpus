Кластерҙар булдырыу хаҡында айырым әйтеп үтергә мөмкин.  Мәғарифҡа ҡарата “ҡаҙнаға көсөргәнеш” түгел, ә “киләсәкте тәьмин итеүсе көс” тигән ҡараш нығынды.  Ике кимәлле белем биреү системаһына — бакалавр һәм магистрҙар әҙерләүгә — күсеүебеҙ ҙә етештереү тармағын үҫтереүгә ҙур йоғонто яһаясаҡ, тип иҫәпләйем.  Был фәндә, мәғарифта яңы асыштар яһауға, ил, донъя иҡтисадына дөрөҫ йүнәлеш биреүгә ныҡлы нигеҙ буласаҡ. Ғөмүмән, беҙ юғары уҡыу йорттары, ғилми-тикшеренеү учреждениелары, етештереү предприятиеларының үҙ көсөн, мөмкинлектәрен берләштерергә тейешлегенә инандыҡ.  Тимәк, республика иҡтисадын яңыса үҫтереүгә юл һалынды. Яңы алымдар, һөҙөмтәлелеккә ынтылыш талап итеү үҙ емешен бирмәй ҡалмай. Был алым мәғариф һәм сәнәғәт өлкәләрен берләштереү, уларға бер йүнәлештә, уртаҡ, аныҡ маҡсатта эшләү мөмкинлеген бирҙе.  Республика етәкселеге тарафынан белем биреү өлкәһенә һәр яҡлап иғтибар артты.  Яңы уҡыу йылы алдынан белем биреү тармағында эшләгән барлыҡ хеҙмәткәрҙәргә уңыштар теләйем.  Д. ИШМОРАТОВА
яҙып алды. Раил ӘСӘҘУЛЛИН, Дәүләт Йыйылышы — Ҡоролтай депутаты, М. Аҡмулла исемендәге БДПУ ректоры:

— Үткән уҡыу йылында республика мәғарифында бик күп яңы йүнәлешкә нигеҙ һалынды.  Был алым дәүләттең төплө белгестәргә ихтыяжын ҡәнәғәтләндереүҙә етди аҙым булды. Мәҫәлән, һөнәри белем биреү тармағын үҫтереү ысулдары билдәләнде.  Башланғыс бар, уны үҫтереү — уртаҡ бурысыбыҙ.
