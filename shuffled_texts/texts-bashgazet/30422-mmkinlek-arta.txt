Рәсәйҙә Әсәлек капиталын файҙаланыу мөмкинлеге артты.  Хәҙер уны алдан алынған кредитты ҡаплау өсөн тотонорға була.
 Яңы ҡарар ҡабул итеү һөҙөмтәһендә 1,19 миллион ғаилә Әсәлек капиталын яңыса файҙалана аласаҡ. Рәсәй Хөкүмәте Премьер-министры Дмитрий Медведев кәңәшмәлә хәбәр итеүенсә, йорт һалыуға йәки һатып алыуға элегерәк бүленгән кредитты капитал аҡсаһы менән ҡапларға мөмкин.  Тик бер шарт бар: финанс йөкләмә икенсе йәки артабанғы сабый тыуғанға тиклем барлыҡҡа килергә тейеш.
– Кешеләргә аҡсаны файҙаланыуҙа күберәк ирек бирергә кәрәк, – тине Дмитрий Медведев.