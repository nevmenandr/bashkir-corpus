Төп этапта бәйгеселәр үҙҙәре менән таныштырҙы, эпосты яттан һөйләне, инсценировкалар күрһәтте. Конкурс сараларынан тыш, тыуған яҡты өйрәнеү, фольклорсы Мөхтәр Сәғи­тов исе­мен­дәге музейҙарға, “Шүлгән­таш” ҡурсау­лы­ғына экскурсия ойош­торолдо. “Урал батыр” эпосын яттан һөйләүселәрҙең ХVI республика конкурсында төп бүләкте Салауат районындағы Әлкә ауылының урта дөйөм белем биреү мәктәбенән Х класс уҡыусыһы Илнар Зарипов яуланы.

 Башҡортостандың Мәғариф ми­нистр­лығы хәбәр итеүенсә, үҫмер, “Мәғариф” өҫтөнлөклө милли проектына ярашлы, һәләт­ле йәштәргә дәүләт ярҙамы йүнәлеше буйынса премияға тәҡдим ителәсәк. Конкурс хаҡында тулыраҡ яҙманы киләһе һандарҙың береһендә уҡырһығыҙ. Быйыл Бөрйән районында үткән бәйгегә республиканан 200-ҙән ашыу кеше йыйылды.  Уҡыусылар, мәға­риф учрежде­ниеларының фольк­лор коллективтары ике турҙа ярышты.  Жюри йәш сәсәндәрҙең оҫталы­ғын юғары баһаланы. 