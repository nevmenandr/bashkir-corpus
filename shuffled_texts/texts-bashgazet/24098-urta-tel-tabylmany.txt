Башҡортостан Республикаһы Дәүләт Йыйылышы – Ҡоролтай Рәйесе Константин Толкачев Страсбургта Европа Советының урындағы һәм төбәк властары конгресы эшендә ҡатнашты.
 Бөгөн был Рәсәйҙең Европа киләсәгенә ҡағылышлы бәйлә­нештәрҙе көйләүҙә ҡатнашҡан берҙән-бер майҙансығы, тигән фекерҙә республика парламенты Рәйесе.
– Етәксе органдарҙы һайлауға бәйле мәсьәләләр күп булды, – тине Константин Борисович.  – Мониторинг буйынса комитет эшендә ҡатнаштым.  Шулай уҡ коррупцияға ҡаршы эш итеү, радикализм менән көрәш, Эстонияла рус телле халыҡтың мәнфәғәттәрен яҡлау темаларын билдәләп үтергә кәрәк. Дәүләт Йыйылышы – Ҡоролтай Рәйесе Украина делегацияһы менән мөнәсәбәттәрҙе яйға һалып булмауға бәйле үкенесен дә белдерҙе. Унда кеше хоҡуҡтарын яҡлау, һайлауға контроль, урындағы демократияны үҫтереү мәсьәләләре тикшерелде. 