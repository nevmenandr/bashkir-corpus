Конкурсанттарға үҙҙәре башҡарған йырҙың тарихын белеүе мотлаҡ, шулай уҡ һирәк яңғыраған халыҡ моңона өҫтөнлөк биреләсәк. Йырлы йыйындың йомғаҡлау өлөшө – гала-концерт — 24 майҙа Үҙәк майҙанда була. Бәйге шарттарына килгәндә, һәр йылдағыса конкурста 35 йәшкә тиклемге үҙешмәкәр һәм профессиональ башҡарыусылар, балалар ҡатнаша.  Конкурсты асыу һәм ябыу саралары — Сибай концерт-театр берекмәһе сәхнәһендә, балалар араһындағы бәйге – “Сулпан” балалар театрында, ололарҙыҡы Сибай дәүләт башҡорт драма театрында үтәсәк.  “Башҡортостандың мәҙәни баш ҡалаһы” марафонына ярашлы, ошо мәлдә Сибай Мәҙәниәт йылының штандартын ҡабул итәсәк.
 22 —24 майҙа Сибайҙа “Ирәндек моңдары-2014” төбәк-ара башҡорт халыҡ йырҙарын башҡарыусыларҙың ун икенсе йыр бәйгеһе була. 