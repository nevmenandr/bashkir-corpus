Белеүегеҙсә, төбәк парламентына һайлау 9 сентябрҙә үтәсәк.  Башҡортостанда бер мандатлы округтар буйынса 24 кандидат теркәү үтмәгән, уларҙың туғыҙы – үҙ-үҙен күрһәтеүсе, ун бише – һайлау берләшмәләренән тәҡдим ителеүсе кандидаттар.
 Йәмғеһе 110 депутат һайлаясаҡбыҙ.  Уларҙың яртыһы – бер мандатлы округтар, ҡалған 55-е берҙәм һайлау округы буйынса һайланасаҡ. Республика Үҙәк һайлау комиссияһы рәйесе Хәйҙәр Вәлиев Дәүләт Йыйылышы – Ҡоролтайға депутатлыҡҡа кандидаттарҙы теркәү һөҙөмтәләрен иғлан итте.  Һайлау комиссияһы секретары Марина Долматова белдереүенсә, теркәүҙән баш тартыуҙың сәбәбе – “ҡултамғаларҙың тейешле кимәлдә булмауы йәки кәрәкле документтарҙы биреп еткермәү”. Бер мандатлы округтар буйынса барлығы 290 кандидат теркәлгән.  Бөтә 55 округта ике генә партия – “Берҙәм Рәсәй” һәм ЛДПР вәкилдәре күрһәтелгән. 