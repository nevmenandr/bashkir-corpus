Ишембай ҡала суды “Лидер” күсемһеҙ милек агентлығының элекке директоры Ольга Кәримованы клиенттарының 4 миллион һумдан ашыу аҡсаһын урлауҙа ғәйепле тип таныны. Ул шул рәүешле алты гражданды алдаған. Башҡортостан Президентының матбуғат хеҙмәте был хәлгә түбәндәге аңлатманы бирҙе:
“Башҡортостан Президенты Рөстәм Хәмитов тарафынан тормошҡа ашырылған яңыртыу сәйәсәте ҡылынған енәйәт өсөн язанан ҡотолғоһоҙлоҡ принцибына ҡорола”. Асыҡланыуынса, 2009—2011 йылдарҙа Ольга Кәримова күсемһеҙ милекте һатҡанда аралашсы булараҡ клиенттары исеменән фатир һатып алыу-һатыу килешеүе төҙөгән һәм һатып алыусыларға тәғәйенләнгән аҡсаны үҙләштергән.  Хөкөм ителеүсе судта ғәйебен тулыһынса таныны. Суд Кәримованы 5 йылға иркенән мәхрүм итеү һәм аҡсаны хужаларына ҡайтартыу тураһында ҡарар сығарҙы. 