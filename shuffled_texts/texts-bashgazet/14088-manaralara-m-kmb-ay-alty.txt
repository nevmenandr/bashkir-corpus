Бинаны елләтеү һәм видеокүҙә­теү системалары менән йыһазлан­дырыу, биләмәлә фонтанлы парк, ял итеү урындары булдырыу күҙаллана.  Яңы мәсет менән унан алыҫ түгел урын­лашҡан сиркәү араһында татыу­лыҡ, дуҫлыҡ билдәһе итеп аллея һалыу күҙаллана. Мәғлүм булыуынса, әле Өфөнөң Салауат Юлаев проспектында мөһабәт мәсет төҙөлә.  Иман йортоноң тышы орнаменттар, ғәрәп телен­дәге каллиграфик яҙмалар менән биҙәләсәк. Мосол­ман ҡәр­ҙәш­тәр, ҡунаҡтар, манараларҙың икәүһендәге лифт­тар­ҙа юғарыға күтәрелеп, тирә-яҡты байҡай аласаҡ.  Дөйөм майҙаны – 11 800 квадрат метр самаһы.  Эш ырамлы бара: күптән түгел уның дүрт манараһына һәм көмбәҙенә ай ҡуйылды.

 Шулай уҡ мосолман ҡунаҡ­ханаһы, машина ҡуйыу уры­ны төҙөү ҡаралған.  Намаҙ уҡыу бүлмә­ләренән тыш, бында мөфтиәт, уҡыу кабинеттары, китапхана, Ислам музейы, конференция залы һәм башҡалар өсөн урын бүленгән. Иман йортоноң архитектураһы бик үҙенсәлекле: бина күркәм хан йортон хәтерләтә.  Намаҙ уҡыу залдары ике меңдән ашыу мосолманды һыйҙыра аласаҡ.