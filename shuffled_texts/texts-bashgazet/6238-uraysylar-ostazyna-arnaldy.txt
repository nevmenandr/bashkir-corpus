Хәҙерге ваҡытта ҡурайсылар юғары белем алыу бәхетенә эйә. Шуны билдәләү урынлы булыр: Ғата Зөлҡәфил улының тырышлығы менән заманында Өфө сәнғәт училищеһында ҡурай класы асыла, һуңынан шул уҡ уҡыу йортонда башҡорт халыҡ музыка ҡоралдары бүлеге үҙ эшен башлай.  Атаҡлы ҡурайсы, йырсы һәм актер, Башҡортостандың халыҡ артисы, Рәсәйҙең атҡаҙанған мәҙәниәт хеҙмәткәре Ғата Сөләймәновтың тыуыуына 100 йыл тулыу уңайынан республикабыҙ төбәктәрендә төрлө сара уҙғарыла.  Сара барышында “Традицион башҡорт музыка ҡоралдарында уйнау үҙенсәлектәре” темаһына квалификация күтәреү курсы ла ойошторолдо.  А. АБҘАҠОВ. Шәхестең яҡты рухына арнап, Заһир Исмәғилев исемендәге Өфө дәүләт сәнғәт академияһында башҡорт халыҡ музыка ҡоралдарында уйнаусыларҙың республика конкурсы үткәрелде. Ғата Сөләймәнов иҫтәлегенә арналған бәйге З. Исмәғилев исемендәге Өфө дәүләт сәнғәт академияһының тамаша залында гала-концерт менән тамамланды.

