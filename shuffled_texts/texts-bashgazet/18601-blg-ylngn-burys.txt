Грецияның Европа cоюзынан сығыуы ихтималлығы, Әрмәнстан урамдарында сыуалыштар башланыуы, билдәле сәйәсмән һәм дәүләт эшмәкәре Евгений Примаковтың вафат булыуы уҙған арауыҡтың мөһим ваҡиғалары рәтендә торҙо. Европаның финанс тотороҡлолоҡ фонды – 8,7, Европа Үҙәк банкы – 3,3, Халыҡ-ара валюта фонды 3,5 миллиард евро бүлергә вәғәҙәләй.  Билдәле булыуынса, Ципрас илебеҙгә эш сәфәре менән быйыл апрелдә килеп ҡайтҡайны.  Ошондай шарттарҙа Германия канцлеры Ангела Меркель Алексис Ципрасты ҡыҫҡартыуҙарға барырға күндерергә тырыша.  Мәсьәләне референдум хәл итә Ә быға тиклем Грецияны льготалы кредит менән финанслап килгән Халыҡ-ара валюта фонды һәм Европа союзы ил бюджетын кәметеүҙе талап итә.  5 июлдә, шулай итеп, Грецияла референдум уҙырға тейеш. Етмәһә, ағымдағы түләүҙәр ҡыҫып килә.  Йыл аҙағына тиклем тағы ла 20,3 миллиард евро түләргә тейеш.  Йәш лидер Рәсәйҙән дә финанс ярҙамы һорап ҡарамаҡсы ине, эше килеп сыҡманы булһа кәрәк. Уның беҙҙең менән дуҫлыҡ мөнәсәбәттәре булдырырға ынтылышын, әлбиттә, Европа союзы етәкселеге өнәп еткермәне.  Атап әйткәндә, ул социаль түләүҙәрҙе ҡыҫҡартмаҫҡа вәғәҙә биргәйне.  Был инде Евросоюздың үҙенә лә уңай түгел, сөнки үҙенең халыҡ-ара кимәлдәге абруйы төшә бит.  Бөгөн, йәғни 30 июндә, Афиналағы рәсми власть Халыҡ-ара валюта фондына булған бурысты өлөшләтә ҡаплау өсөн 1,6 миллиард евро түләргә тейеш.  Алексис Ципрас бурысты бер нисә көнгә булһа ла кисектереп тороуҙы һорай. Греция быға тиклем 17,3 миллиард евроны ҡайтарҙы ла инде.  Был аҡсаны алыр өсөн Греция бюджет сығымдарын ҡыҫҡартырға, һалым ставкаларын күтәрергә тейеш.  Ваҡытында түләй алмаһалар, Грецияла дефолт булыуы ихтимал.  Ә әлегә ил ҡаҙнаһы буш. Нисәмә йыл инде иҡтисади көрсөктән сыға алмаған был илдең йәш премьер-министры Алексис Ципрас үҙенең һайлау алдынан билдәләгән бурысын үтәмәксе.  Әле килеп Алексис Ципрас уларҙың талаптарына теше-тырнағы менән ҡаршылыҡ күрһәтә, Европа союзы етәкселегенең Грецияға ҡарата талаптарын үтәлгеһеҙ тип иҫәпләй һәм әлеге сетерекле мәсьәлә буйынса халыҡ фекеренә ҡолаҡ һалырға булды.  Уҙған аҙнала Брюсселдә Евросоюз илдәре етәксе­ләренең саммиты үтте, унда төп мәсьәләләрҙең береһе булараҡ Грециялағы иҡтисади хәл тикшерелде. 