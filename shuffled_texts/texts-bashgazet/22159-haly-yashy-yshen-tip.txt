Рөстәм Зәки улы белдереүенсә, бихисап тармаҡтарҙа – етештереү сәнәғәтендә, һаулыҡ һаҡлауҙа, мәға­рифта, социаль хеҙмәт күрһәтеүҙә – эш хаҡының үҫеш темпы дүрттән ете процентҡа тиклем тәшкил иткән.  Үҙ сиратында был республика буйынса уртаса эш хаҡының үҫешенә килтер­гән.  Әйткәндәй, былтыр ҡатмарлыҡтар осраһа ла, көрсөккә ҡаршы саралар ваҡытында күрелгәс, республикала иҡтисади хәлдең ҡаҡшауына юл ҡуйылмаған.  – Халыҡтың хеҙмәт килемдәрен арттырыуға булышлыҡ итеү – республика Хөкүмәтенең төп бурыс­тарының береһе.  Документҡа ярашлы,
1 майҙан иҡтисадтың бюджеттан тыш секторы ойошмалары хеҙмәткәрҙәре өсөн республикабыҙҙа минималь эш хаҡы – 6 900 һумдан 8 900 һумға тиклем, ә бюджет секторы ойошмаларында 7 500 һумға хәтлем күтәрелеүе күҙ уңында тотола.

– Сарала ҡатнашыу шәхсән минең өсөн бик мөһим, сөнки төп бурыстарҙы тормошҡа ашырыу – граждандар мәнфәғәтен күҙ уңында тотоу, социаль йәмғиәттә ғәҙеллекте юллау етди мәсьәләләр булып тора, – тине рес­публика Башлығы Рөстәм Хәми­тов.  Хәлде яҡшыртыуҙа төрлө алымдар ҡулланырға кәрәк: профсоюз­дарҙы, бүтән йәмәғәт ойошмаларын, инвесторҙарҙы йәлеп итеү зарур, төрлө граждандар хәрәкәтенең, мәрхәмәт ойошмаларының проекттарын тормошҡа ашырыуҙа әүҙем ҡатнашыу мөһим.
– Беҙ – ҡеүәтле республика.  Башҡортостанда минималь эш хаҡы буйынса Килешеүгә ҡул ҡуйылды.  Ауыр иҡтисади хәлгә ҡарамаҫтан, киләсәктә лә кешеләр тураһында хәстәрлек күрәсәкбеҙ, эш биреүселәр менән әүҙем хеҙмәттәш­лекте яйға һаласаҡбыҙ, лайыҡлы хеҙмәт хаҡын түләүҙе һәм, ғөмүмән, тормош кимәлен яҡшыртыуҙы талап итәсәкбеҙ. Ая­ғында ныҡлы баҫып торған эре хужалыҡтар күп, улар эшсән­дә­ре­нә лайыҡлы эш хаҡы түләү мөм­кинлегенә эйә.  Социаль мәсьәләләрҙе хәл итеүгә ҡаҙнанан 24 миллиард һум тирәһе аҡса йүнәлтелгән. Тағы ла бер тапҡыр ҡабатлайым, бәләкәй эшҡыуарлыҡта конкурент­лыҡҡа ҡамасауларға уйыбыҙ юҡ, әммә хеҙмәт кешеһенең мәнфәғәтен яҡларға бурыслыбыҙ, – тине Рөстәм Хәмитов.