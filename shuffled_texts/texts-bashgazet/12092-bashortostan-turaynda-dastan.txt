Рауил Бикбаевтың әҙәбиәтебеҙгә ҡағылған мәсьәләләр хаҡында уйланыуҙары ла уҡыусыларҙа ҙур ҡыҙыҡһыныу уятыр. Ғөмүмән, был китапҡа оло тормош юлы үтеп, инде халҡыбыҙға үҙе өгөт-нәсихәттәр бирер аҡһаҡалдар ҡорона баҫҡан атаҡлы шағирыбыҙҙың йөрәк һүҙҙәре һеңгән. "Ғилем" нәшриәте Башҡортостандың халыҡ шағиры, филология фәндәре докторы Рауил Бикбаевтың "Дастан о Башкортостане" ("Башҡортостан тураһында дастан") исемле китабын баҫып сығарҙы.

622 биттән торған йыйынтыҡҡа халҡыбыҙҙы борсоған, уның үткәненә һәм бөгөнгөһөнә ҡағылышлы тәрән мәғәнәле мәҡәләләр, публицистик сығыштар, әңгәмәләр, юлъяҙмалар тупланған. 