Дәүләт Йыйылышы – Ҡоролтай Рәйесе Константин Толкачев Страсбургта Европа Советының урындағы һәм төбәк власы конгресындағы Мониторинг комитеты ултырышында ҡатнаша.
 – Проблеманы Андорра, Монако, Лихтенштейн, Сан-Марино, Латвия, Молдова, Литва, Македония, Грузия кеүек илдәр миҫалында тикшереү күҙаллана.  Беҙҙең бурыс – сәйәси хәлгә баһа биреү, ыңғай тәжрибәне өйрәнеү, кире тенденциялар булған осраҡта, уларҙың сәбәбен асыҡлау һәм хәлде тотороҡландырыу сара­һын тәҡдим итеү. Күреүе­беҙсә, Көнбайыш Европа илдә­ре һәм Совет осоронан һуң ҡалған киңлек был исемлектә ҙур урын биләй.  Константин Толкачев ултырышта Украиналағы ваҡиға­лар­ҙың айырым тикшереләсәге хаҡында ла әйтте. Көн тәртибенә урындағы һәм төбәк кимәлендә кеше хоҡуҡтарын үтәү, Европалағы демократия, былтыр көҙ Грузиялағы һәм Македония­лағы муниципаль һайлауҙы күҙәтеү йомғаҡтары кеүек темалар индерелгән.
– Осрашыуҙа кеше хоҡуҡ­тарын үтәү, Европа дәүләт­тәрендә һайлауҙың асыҡлығын һәм ғәҙеллеген тәьмин итеү, демократия мәсьәләләре төп тема буласаҡ, – тине Константин Толкачев.  Комитет ағзалары 2018 – 2019 йылдарға эш планын раҫ­лаясаҡ.