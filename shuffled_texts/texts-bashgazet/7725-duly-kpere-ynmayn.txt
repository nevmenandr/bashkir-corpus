Ошо көндәрҙә Мәскәүҙәге Дәүләт Кремль һарайында “Дуҫлыҡ күпере: Мәскәү — Өфө — Ҡазан” тип аталған үҙенсәлекле концерт уҙғарылды.  Сағыу тамашала Башҡортостандан Айҙар Ғәлимов, Римма Амангилдина, Марат Шәрипов, Ришат Төхвәтуллин сығыш яһаны.
— Сара юғары кимәлдә үтте, — тип тәьҫораттары менән уртаҡлашты Башҡортостандың халыҡ артисы Римма Амангилдина.  Бай йөкмәткеле тамашала Башҡортостандың һәм Татарстандың күренекле сәхнә оҫталары ҡатнашты.
 Ике туғандаш халыҡтың Рәсәйҙең төп сәхнәһен дер һелкетеүе — үҙе оло шатлыҡ.  Әйткәндәй, дуҫлыҡ байрамына әүерелгән концертта билдәле кино актеры Марат Бәшәров, тәүге тапҡыр татар телендә йырлап, күптәрҙе ҡыуандырҙы. Берҙәмлеккә тау ҙа ҡыҙыҡҡан, тиҙәр халыҡта.  Береһенән-береһе моңло йырҙар, дәртле бейеүҙәр мәскәүҙәрҙең күңелен елкендермәй ҡалмағандыр. Уның уңышлы ойошторолоуы өсөн Татарстандың атҡаҙанған сәнғәт эшмәкәре, режиссер Хәлисә Исмәғилеваға ҙур рәхмәтебеҙҙе белдерге килә. — Унда ҡатнашыусылар араһында дуҫлыҡ хисе шул тиклем бөркөлөп торҙо. 