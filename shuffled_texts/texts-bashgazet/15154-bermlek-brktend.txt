Үрге Йәркәйҙәге “Тәүбә” мәсетенә ғәйет уңайынан өлкәндәр, йәштәр, балалар бик күп йыйылды.
– Мөбәрәк байрамды изге теләктәр, ниәттәр менән ҡаршылайбыҙ, – тине сығышында Илеш һәм Баҡалы райондарының имам-ахуны Рөстәм хәҙрәт Абушахмин.  Халыҡ мәсеттәрҙең киләсәктә лә кешеләрҙе туплар рухи маяҡ булыуына, иман, берҙәмлек бәрәкәтендә төйәктәрҙең именлегенә өмөт-ышаныс белдереп таралды. Изге байрам халыҡ араһында татыулыҡты, дуҫлыҡты арттыра, туғанлыҡ хистәрен нығыта.  Республика мосолмандары иң ҙур байрамдарҙың береһе булған Ҡорбан ғәйетендә фарыз ғәмәлдәрҙе хәленән килгәнсә атҡарырға тырыша.  – Аллаһ ризалығы өсөн салған ҡорбандарыбыҙ ҡабул булһын.  Изге көндәрҙең йылдан-йыл күркәмерәк, ихласыраҡ уҙыуы айырыуса ҡыуаныслы.

 Сығыштарҙан һуң ғәйет намаҙы уҡылды, ҡорбан малдары салынды. Район хакимиәте башлығы урынбаҫары Рубин Ғәлимов та халыҡты байрам менән ихлас ҡотланы.  Барсабыҙға ла именлек, тыныслыҡ, бәхет юлдаш булһын. Ошондай уҡ ғәмәлдәр райондың һәр ауылында уҙғарылды. 