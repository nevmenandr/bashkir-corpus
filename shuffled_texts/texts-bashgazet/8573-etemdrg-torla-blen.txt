Шулай ҙа фатирға мохтаждар йыл һайын уртаса 240 кешегә арта.  Йыл һайын республика 4 миллион һум бүлһә, федераль ярҙам 266 миллион һумға етәсәк. Башҡортостан Президенты Рөстәм Хәмитов етемдәрҙе һәм ата-әсә ҡарауынан мәхрүм ҡалған балаларҙы торлаҡ менән тәьмин итеү буйынса айырым маҡсатлы программаны раҫланы.

2013–2015 йылдарға иҫәпләнгән программаны финанслау күләме 1 миллиард 466 миллион һум тәшкил итә.  1 ғинуарға ҡарата 1 759 етем бала торлаҡ менән сираттан тыш тәьмин ителеү хоҡуғына эйә булған, тип хәбәр итә Башҡортостан Хөкүмәтенең матбуғат хеҙмәте. Ике йылда 1 850 кеше торлаҡ менән тәьмин ителәсәк.  Әле 1 646 етем баланың торлаҡ мәсьәләһе хәл ителгән. 