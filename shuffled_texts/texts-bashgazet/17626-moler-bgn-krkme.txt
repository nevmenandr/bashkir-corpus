Был тиклем ҡыҙыҡ булыр тип уйламағайным.  “Академдар”ға “Афарин!” тип әйтергә генә ҡала. Йә инде, боронғо классиканан да бөгөнгө тамашасыны ҡыҙыҡтырырлыҡ тамаша ижад итеп була икән дә!  Ҡыҙыҡ һәм өр-яңы ваҡиға театр сәнғәте һәм тамашасы өсөн.  Икеләнеүҙәрем спектаклдең тәүге минуттарынан уҡ бөттө.  Дөрөҫөн әйткәндә, Башҡорт дәүләт академия драма театрындағы “Һаран” спектакле премьераһына шундайыраҡ фекер менән юлланғайным.

 Төп ролде башҡарған Хөрмәт Үтәшев хаҡында әйтәһе лә түгел, уның сәхнә оҫталығына күнегел­гән.  Ә режиссер Искәндәр Саҡаев һуң?  Был юлы ла ул тотош спектаклдең арҡа һөйәген тәшкил иткән образ тыу­ҙырыуы менән хайран итте.  Театрҙың йәш актерҙар труппа­һының динамикаға, пластикаға көйлән­гән оҫта­лығы тамаша эсенә ылыҡ­тырып ҡына ҡалмай, көтөл­мәгән­лек һәм өҙлөк­һөҙ мәрәкә аша тамашасыны бер минутҡа ла ысҡындырмай, сюжет артынан әйҙәй ҙә әйҙәй.  Уның фантазия­һы гротеск, абсурд һәм уйын кеүек сурытыбыраҡ ебәрелгән алымдар менән спектаклде көтөлмәгән комедия дәрәжәһенә еткерә. Төп геройҙың аҡса тип тәгәрәп барыуы, ә уның тирәһендәгеләрҙең мещандарса йәшәү принциптары, мөхәб­бәт, хәйлә – һәммә был тормош үҙен­сәлектәре әле лә бит тулып ята.  Бер ҡараһаң, бөгөнгө заман өсөн Мольерҙың ни хәжәте инде? 