Ер – ҡоро, көндәр эҫе тора, шуға күрә һүндерелмәгән тәмәке төпсөгө лә ҙур бәләгә килтереүе ихтимал.  Бер нисә көн эсендә генә Өфө гарнизонының янғын һүндереүселәре ике тиҫтәгә яҡын янғынды һүндерергә барған.  Янғын һүндереү хеҙмәте республикала 1 апрелдән 15 майға тиклем янғынға ҡаршы махсус режим индерелгәнен хәтерегеҙгә төшөрә һәм яланда, баҡсала усаҡ яғыуҙан тыйылып торорға, яҡҡанда ла утты контролдә тоторға кәңәш итә. Ел ыңғайына ут тиҙ тарала һәм һаман ҙурыраҡ майҙанды биләй. Өфө районының Подымалово ауылы эргәһендә ялан яна. 