Әйткәндәй, ул балаларҙың иренендәге һәм аңҡауындағы етешһеҙлектәрҙе төҙәтеү йәһәтенән ҡатмарлы операциялар яһай, “Йылмайыу” операцияһы” хәйриә проектында ҡатнаша. Артем Неудачин етәкселегендәге бер төркөм Башҡортостан табиптары күптән түгел генә 16-сы “Булмыш” (“Призвание”) премияһы лауреаты булды.  Башҡортостан табиптары Бөтә Рәсәй конкурсында иң яҡшылары тип танылды.  Башҡорт дәүләт медицина университеты клиникаһының 2-се терапия бүлеге мөдире Виктор Лузин иһә үҙенең өлкәһендә иң яҡшыһы булды.  Улар “Кеше ғүмерен ҡот­ҡарған уникаль операция өсөн” номинация­һында бүләкләнде. Рәсәйҙең 66 төбәгенән 658 докторҙың һәм алты федераль ведомствоның эштәре ҡаралды.

“Иң яҡшы психиатр” номинацияһында 1-се Республика клиник психиатрия дауаха­наһының баш табибы урынбаҫары Наталья Тулбаева беренсе урынды яуланы.  Өфөнөң 13-сө клиник дауаханаһының 2-се кардиология бүлеге мөдире Аэлита Губаева “Иң яҡшы кардиолог” номинацияһында икенсе урынға лайыҡ булды.  “Махсус номинация”ла Республика балалар клиник дауаханаһының бүлек мөдире, бит-яңаҡ хирургы Наил Дәүләт­шин да икенсе урынды яуланы.  Быйыл бәйге 36 номинация буйынса ойошторолдо. 