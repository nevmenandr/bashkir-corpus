Индексация 3,7 миллион кешегә ҡағыла.
 1 апрелдән Рәсәйҙә социаль пенсиялар 17,1 процентҡа арта.  Был республикалағы 15 меңдән ашыу ветеранға ҡағыла. Республикабыҙҙа бындай өҫтәмәне ғәрипләнеүе фронтта яраланыуы менән бәйле булыуы хәрби-медицина документтарынан тыш билдәләнгән Бөйөк Ватан һуғышы инвалидтары, яуҙа ҡатнашҡан ҡатын-ҡыҙҙар, айырым ҡаҙаныштарға эйә һәм почетлы исемдәргә лайыҡ ветерандар, реабилитацияланғандар, хәрби хәрәкәт инвалидтары аласаҡ. Пособиелары процент нисбәтендә социаль пенсия күләменә бәйле кешеләр өсөн өҫтәмәләр суммаһы арттырыла.  Башҡортостан Хеҙмәт һәм халыҡты социаль яҡлау министрлығының матбуғат секретары Роза Кузьменконың хәбәр итеүенсә, социаль пенсиялар, категорияларға бәйле, 94,71 һумдан 631,39 һумға тиклем арттырыла.  Ил бюджетында ошо маҡсатҡа 40 миллиард һумдан ашыу аҡса ҡаралған. 