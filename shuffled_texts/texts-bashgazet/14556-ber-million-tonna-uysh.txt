Ялан батырҙары һәр сәғәттең ҡәҙерен белеп, бураҙналарҙы тулыландыра.

 Һуңғы мәғлүмәттәр буйынса, урып йыйыу кампанияһы барышында 1 миллион 21 мең тонна уңыш һуғып алынған да инде.  Республика буйынса иһә ашлыҡ 724 мең гектарҙа урыл­ған (пландың 41 проценты), 680 мең гектарҙа (38 процент) һуғылған.  Белгестәр Мәләүез баѕыуҙарының уңдырышлылыҡ ҡеүәтен дә юғары баһалай.  Әйтәйек, ужым культураһы гектарынан 28,2 центнер (республика буйынса уртаса уңыш – 15 центнер), борсаҡ – 19,2 (17,2), арпа – 23,7 (17,3), һоло 24,5 центнер (14,1) тәшкил иткән. Ужым культуралары – 474 мең гектарҙа (96 процент), борсаҡ – 22 (65), арпа – 94,8 мең (24), һоло 61,9 мең гектарҙа (42) һуғылған. Республика яландарында ураҡ эшенең ҡыҙған мәле.  Айырыуса Мәләүез аграрийҙарының күрһәткесе тос.  Улар 70 мең тоннанан ашыу иген йыйып алған. 