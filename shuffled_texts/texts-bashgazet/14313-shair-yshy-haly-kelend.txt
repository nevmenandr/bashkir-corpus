Конкурстың йомғаҡлау өлөшө данлы шағир исемен йөрөткән Башҡорт дәүләт академия драма театрында үтте.  Конкурста республикабыҙҙың 11 ҡала һәм 24 районынан 300-ҙән ашыу кеше ҡатнашты.  Ижади бәйгелә еңеүселәр иҫтәлекле бүләктәргә, маҡтау ҡағыҙҙарына лайыҡ булды. Ҡатнашыусылар Мәжит Ғафуриҙың шиғырҙарын уҡыны, танылған әҙиптәрҙең сығышын ҡыҙыҡһынып тыңланы. Шулай уҡ Болгария, Белоруссия, Эстония илдәренең әҙәбиәт һөйөүселәре лә ситтә ҡалманы. Башҡортостандың халыҡ шағиры Мәжит Ғафури исемендәге йәмәғәт мәҙәни фонды бына инде дүртенсе йыл “Беҙ Мәжит Ғафуриҙы уҡыйбыҙ” тигән әҙәби конкурс үткәрә.  Бәйгелә ҡатнашыусылар Өфөлә Мәжит Ғафури менән бәйле иҫтәлекле урындарҙа булды, шағирҙың тыуған еренә – Ғафури районының Еҙем-Ҡаран ауылына – сәфәр ҡылды. Быйылғы бәйге Башҡортостанда Мәҙәниәт йылына һәм Мәжит Ғафури исемендәге мәҙәни фондҡа 10 йыл тулыуға арналды.

