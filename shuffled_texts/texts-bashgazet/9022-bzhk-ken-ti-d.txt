Көндәрҙең эҫе тороуы ҡоротҡостарҙы әүҙемләштерә, шуға ла районда ғәҙәттән тыш хәл индереләсәк.  Әлегә баҫыуҙарҙы, бесәнлектәрҙе химик эшкәртәбеҙ, ҡоротҡостарға ҡаршы көрәштә бик тә һөҙөмтәле һаналған “инсектицид” препаратын ҡулланабыҙ.  Әлеге ваҡытта ҡара сиңерткә яуы Әбйәлил, Әлшәй, Баймаҡ, Бәләбәй, Көйөргәҙе, Мәләүез, Йылайыр, Хәйбулла, Стәрлебаш, Учалы, Федоровка райондарында күҙәтелә, уларҙы бесәнлектәрҙә, ауыл хужалығы биләмәләрендә күпләп осраталар.
– Ауыл хужалығы культуралары баҫыуҙарында ҡара сиңерткә әлегә юҡ.  Ямғыр яумаһа, ҡара сиңерткәнең күрше Ҡаҙағстандан да осоп килеүе ихтимал.  Урындарҙа көн һайын ҡоротҡостарҙың үҫеше буйынса мониторинг үткәрелә, химик эшкәртеү ойошторолған.  Самат СОЛТАНОВ, Әбйәлил районы хакимиәте ауыл хужалығы идаралығының баш агрономы:
– Ҡара сиңерткәгә ҡаршы көрәш районда әүҙем бара.  Бөгөн был хәл даими контролгә алынған.  Етерлек күләмдә препараттар әҙерләнгән, тейешле техника бар, – ти ауыл хужалығы министры урынбаҫары Владимир Незнанов.
 Бөгөнгә 1,5 мең гектар майҙан эшкәртелгән.  Тикшерелгән 117,24 мең гектар майҙандың 18,18 мең гектарында ҡара сиңерткә барлығы асыҡланған.  Көндәрҙең эҫе һәм ҡоро тороуы ҡара сиңерткәнең таралыуына килтерҙе, әммә республика Хөкүмәте тарафынан хәл контролдә тотола. Нигеҙҙә, был афәткә көньяҡ-көнсығыш һәм көньяҡ райондар дусар булған. Был афәткә ҡаршы көрәшеү өсөн препараттар етерлек, техника бар.