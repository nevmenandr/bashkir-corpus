Көйөргәҙе, Бәләбәй, Хәйбулла, Йылайыр, Белорет райондары хужалыҡтарына иген баҫыуҙарының биштән бер өлөшөн генә йыйып алырға ҡалған.  Гектарынан уртаса уңыш – 22,4 центнер.  Башҡортостан аграрийҙары әле бураларға 2,7 миллион тонна иген һалды, тип хәбәр иттеләр республика Ауыл хужалығы министрлығынан.  Иң яҡшы һөҙөмтә әүәлгесә саҡмағоштарҙа.  Улар бер гектарҙан 38,2 центнер уңыш ала.  Майҙандарҙың 69 процентында ашлыҡ сабылған, 66 процентында һуғылған.
 Иген һуғыу буйынса иң юғары күрһәткес Стәрлетамаҡ аграрийҙарында – 143,1 мең тонна.