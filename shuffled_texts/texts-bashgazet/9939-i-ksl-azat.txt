Ҡаҙағстандың Алматы ҡалаһы янындағы тауҙа моторһыҙ дельтаплан спорты буйынса БДБ илдәре араһындағы чемпионат тамамланды.
 Ныҡышмалы көрәштә Башҡортостан дельтаплансыһы Азат Мәсәлимов еңеүсе булды. Әүәлерәк ул Башҡортостандың йыйылма командаһы составында алты тапҡыр республика чемпионы, Төркиәлә үткән донъя чемпионатының бронза призеры булғайны.  Сарала яҡын һәм алыҫ сит илдәрҙән йөҙләгән спортсы ҡатнашты.  Әле спортсы Өфөлә йәштәрҙе күнектерә. Азат Мәсәлимов — Рәсәйҙең спорт мастеры, дельтаплан спорты буйынса халыҡ-ара класлы спорт мастеры. 