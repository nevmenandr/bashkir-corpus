Туймазы ҡалаһындағы 8-се урта дөйөм белем биреү мәктәбенең VI класс уҡыусыһы “Беҙ — балаларың һинең, Еңеү!” Бөтә Рәсәй проектында еңеүселәрҙең береһе булды.
 Бәйгелә еңеп сыҡҡандарҙың фотолары байрамға арналған почта открыткалары­ның махсус шәлкемен биҙәй.  Ваня Примакин — 316 хәрби осош яһаған Советтар Союзы Геройы Иван Примакиндың ейәне.  Әлеге еңеүен Ваня ҡаһарман олатаһына арнай. Ул открытканан рәсәйҙәрҙе бөйөк байрам менән ҡотлаясаҡ. 