Ә ябайлаштырылған тәртип буйынса ғәмәлгә әлеге 200 һум урынына яңы йылдан 350 һум түләргә тура киләсәк. Бушлай хосусилаштырыу өсөн документтар тапшырыуҙың һуңғы көнө — 2015 йылдың 28 феврале.

 Әле Башҡортостанда 1 139 478 кеше торлаҡҡа хоҡуғын теркәгән.  Рәсәй Һалым кодексының икенсе өлөшөндәге үҙгәрештәргә ярашлы, 1 ғинуарҙан күсемһеҙ мөлкәткә хоҡуҡтарҙы һәм уға бәйле килешеүҙәрҙе дәүләт теркәгән өсөн дәүләт пошлинаһы күләме лә арта — 1 мең урынына 2 мең һум буласаҡ.  Киләһе йылдың 1 мартынан “Рәсәй Федерацияһында торлаҡ фондын хосусилаштырыу тураһында”ғы Закон көсөн юғалта.  Шуға күрә муниципаль фатирҙа йәки йортта йәшәгән кешеләргә ошо ваҡыт эсендә торлаҡты милеккә алыу өсөн тейешле документтарҙы тапшырып өлгөрөргә кәрәк.