Иң күләмле статистик күҙәтеүҙәрҙең береһенә бәйле һорауҙарға яуапты 8 800 707 2016 номерына шылтыратып алырға мөмкин.

“Росстат” белгестәре ауыл хужалығы иҫәбен алыу барышын даими күҙәтә.  Башҡортостанда 1,2 миллион объект иҫәпкә алынырға тейеш.  2016 йылғы Бөтә Рәсәй ауыл хужалығы иҫәбен алыуҙың “ҡыҙыу элемтә”һе эшләй башланы.  Эшкә 2 меңдән ашыу кеше йәлеп ителә. Рәсәй буйынса шылтыратыуҙар түләүһеҙ. Был эштә “Росстат”ҡа “Ростелеком” булышлыҡ күрһәтә.  Әйткәндәй, Бөтә Рәсәй ауыл хужалығы иҫәбен алыу 1 июлдән 15 авгусҡа тиклем уҙғарыла.  Яңы асылған бәйләнеш үҙәге 15 авгусҡа тиклем Мәскәү ваҡыты буйынса иртәнге сәғәт 9-ҙан киске 9-ға тиклем ялһыҙ эшләйәсәк.  “Ҡыҙыу элемтә”нең өҙлөкһөҙ хеҙмәтләндереүен Мәскәү, Кострома һәм Чебоксар ҡалаларындағы өс оператор үҙәге тәьмин итә.