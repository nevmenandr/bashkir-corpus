Сөнки һин Башҡортостан хаҡында бер ни ҙә белмәйһең.


P.S.  Шуға күрә һинән Башҡортостан тураһында һөйләүеңде һораһалар, зинһар өсөн, өндәшмә.  Һин Мостай Кәримдең “Оҙон-оҙаҡ бала саҡ” повесын йәки Һәҙиә Дәүләтшинаның “Ырғыҙ”ын уҡымағанһың.  Ғөмүмән, һине бер нәмә лә ҡыҙыҡһындырмай... Һин тарих менән ҡыҙыҡһынмағанһың, хатта тыуған ауылыңдыҡы йәки ҡалаңдыҡы менән дә; өлкәндәрҙән боронғолар хаҡында һорашмағанһың да: “Ә теге ваҡытта нисек булды икән, олатай, берәй нәмә һөйлә әле?..” Ҡурай моңонда яңғыраған сал тарих һине тетрәндермәй.  “Тәф­тиләү” йәки “Ҡаһым түрә” кеүек боронғо халыҡ йырҙарында нимә хаҡында йырланыуы һине шулай уҡ ҡыҙыҡһындырмай.  Юҡ, һүрәт Башҡортостандың Белорет районында төшөрөлгән. Фотоны күреп, “Был Америкаламы?” – тине бер танышым.  Ғәҙәтләнгән трассалағы чебурек һатылған кафеларҙан тыш, йүнләп бер ерҙә лә булғаның юҡ.  Бөтә ғүмерең буйына ошо ерҙә йәшәһәң дә, һин башҡорт телен саҡ-саҡ аңлайһың.  Ата-бабаларҙың ни сәбәпле бер тауҙы Ямантау тип атағаны, икенсеһенең ниңә Әүәләк исемен йөрөтөүе бер ҡасан да һине уйландырманы. 