Пенсия йәшен күтәреү буйынса тәҡдим ителгән варианттарҙың бе­реһе лә ил етәксеһенә оҡшамай, шуға күрә ошо темаға ҡағылышлы барлыҡ фекерҙәрҙе һәм баһаларҙы иҫәпкә алыу фарыз. Дәүләт башлығы: “Тәүге сиратта, граждандарҙың мәнфәғәттәрен бөгөн йәки оҙайлы перспективала тәьмин итеү өсөн, беҙҙең иҡтисадта, социаль өлкәлә, шулай уҡ пенсия систе­маһында ла тотороҡлолоҡ булырға тейеш”, – тине. Ил Президенты Владимир Путин, пенсия ҡануниәтен үҙгәртеү тураһындағы аҙаҡҡы ҡарар әлегә ҡабул ителмәгән, тип белдергән.
 Владимир Владимирович власть органдары тәҡдимдең бар ыңғай һәм кире яҡтарын иҫәпкә аласаҡ, пенсия ҡануниәте үҙгәрештәренә иң етди ҡарашта буласаҡ, тип вәғәҙә итә, сөнки унда “төрлө үҙенсәлектәр күп”.