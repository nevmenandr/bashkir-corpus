“Апимондия” федерацияһына ингән комиссиялар етәкселәре конгрестың ойоштороусылары һәм эксперттары булды. Рәсәй стенды унда ҙур уңыш ҡаҙанды.  Башҡортостан Хөкүмәте Премьер-министры урынбаҫары, Хөкүмәт Аппараты етәксеһе Илшат Тажетдинов үҙенең сығышында, республика умартасылыҡ берекмәләре делегациялары эше өсөн ҡулай шарттар булдырасаҡ, тип ышандырҙы. Башҡортостандың Умартасылыҡ һәм апитерапия буйынса ғилми-тикшеренеү үҙәге Төркиәнең Мугла провинцияһында үткәрелгән Халыҡ-ара умартасылыҡ һәм ҡарағай балы конгресы күргәҙмәһендә төп бүләккә лайыҡ булды. Форумда 26 ил, ике меңдән ашыу кеше ҡатнашты.  Ҡунаҡтар йүкә, ҡарабойҙай, сәскә балын тәмләп ҡараны.  Форум барышында умартасылыҡ продукцияһы күргәҙмәһе лә ойошторолдо.  Республика Хөкүмәтенең матбуғат хеҙмәтенән хәбәр итеүҙәренсә, сара барышында 2021 йылда “Апимондия” халыҡ-ара умартасылар ассоциациялары федерацияһының 47-се конгресын һәм “АпиЭкспо” күргәҙмәһен үткәреүгә кандидат булараҡ Рәсәй менән таныштырыу сараһы ла булды.  Мугла провинцияһы губернаторы апитерапия үҙәге етәксеһе Әмир Ишемғоловҡа умартасының алтын статуэткаһын тапшырҙы. Башҡортостандың Умартасылыҡ һәм апитерапия буйынса ғилми-тикшеренеү үҙәге күргәҙмәлә 65 төрлө продукция тәҡдим итте. 