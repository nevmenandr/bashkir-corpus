Тамашасылар һәм ҡунаҡтар өсөн төрлө ма­уыҡ­тыр­ғыс спорт уйындары ойош­торолғайны.  Ҡунаҡтарҙы милли кейемдәге егеттәр һәм ҡыҙҙар ҡаршылай.  Көрәш, ҡол­ғаға менеү, гер күтәреү, көршәк ва­тыу, кө­йәнтә менән һыу ташыу, тоҡ ме­нән һуғышыу, ҡапсыҡ кейеп йү­ге­реү һәм башҡа уйындар бөтә­һенең дә кү­ңеленә хуш килде. Өлкәндәр һабантуйҙы тамаша ҡыл­­һа, балалар төрлө бәйгеләрҙә үҙ­ҙәрен һынап ҡараны.  Марат Хә­ки­мов, Динара Ми­нәева, Фирүзә Халдарова, Ғәлиә Ханнанова, Зөлфиә Хәй­ретдиноваларҙың сы­ғы­шын ха­лыҡ яратып ҡабул итте, ә “Шатлыҡ”, “Күстәнәс” бейеү коллективтарын сәх­нәнән ҙур алҡыш менән оҙаттылар. Унда, профессиональ артистар ме­нән бер рәттән, үҙеш­мәкәр түңә­рәк­тәр­ҙә шөғөл­ләнгәндәр ҙә ҡатнашты.  “Йәш­лек”, “Дуҫлыҡ”, “Яҡташтар”, “Бай­рам” ансамбл­дә­ренең сығышы байрамға йәм өҫтәне.  Байрамда ике туғандаш халыҡтың милли аштарынан ауыҙ итергә, зауыҡ менән биҙәлгән ҡул эштәрен һа­тып алырға була ине.  Үзбәкстандың мәркәзе Ташкент ҡалаһында урынлашҡан Әхмәтзәки Вәлиди исемендәге башҡорт һәм татар милли-мәҙәни үҙәктәре июнь айында Мирза-Олуғбәк паркында һабантуй уҙғарҙы.  Күп милләтле Ташкент халҡы был байрамды көтөп ала.  Күңелдәргә шатлыҡ, шул уҡ ваҡытта һағыш өҫтәп, башҡорт-татар моңдары яңғырай...
 Ҙур сәхнәлә милли моңдарҙан торған концерт барҙы. 