Ғәҙәттән тыш хәлдәр министрлығының Башҡортостандағы идаралығынан хәбәр итеүҙәренсә, халыҡҡа был турала хәбәр ителгән, ваҡытлыса урынлаштырыу пункттары әҙерләнгән.  Ғәҙәттән тыш хәлдәр министрлығының Силәбе өлкәһендәге баш идаралығы Үрге Урал районының Ҡарағай күлендәге дамбала һыу кимәленең байтаҡҡа күтәрелеүе хаҡында иҫкәртте. Дамбаның емерелеүе һөҙөмтәһендә һыу Матросовка, артабан Ҡарағай йылғаһына ағып төшкән.  Хәүефле урында социаль әһәмиәтле объекттар юҡ. Учалы районының Ахун ауылы тап ошо йылға буйында урынлашҡан.  Шуға күрә тиҫтәләгән йортто һыу баҫыуы ихтимал. 