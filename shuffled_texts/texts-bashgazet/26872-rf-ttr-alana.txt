1917 йылда Бөрө ҡалаһында Бөтөн Рәсәй мариҙары I съезға йыйыла.  Мари филологияһына нигеҙ һалыусы Валериан Васильевтың, йәмәғәт эшмәкәре Николай Алексеевтың, мари әҙәбиәте классигы Яныш Ялкандың, композитор Алексей Искәндәровтың музейҙары асылған.  Ошо көндәрҙә “Башинформ” мәғлүмәт агентлығындағы матбуғат конференцияһында һүҙ мари халҡы өсөн иҫтәлекле дата тураһында барҙы.
104 мең мари йәшәгән Башҡортостан менән Мари Иле республикаһын бик күптәнге дуҫлыҡ ептәре бәйләй. Мари мәҙәниәте көндәренең саралары халыҡтар араһындағы дуҫлыҡты нығытыуға булышлыҡ итә. Ул хәҙерге Башҡорт дәүләт университетының Бөрөләге филиалы бинаһында уҙған.  Конференция барышында Башҡортостандың Халыҡтар дуҫлығы йорто директоры Азат Ибраһимов I Мари халҡы съезының 100 йыллығына әҙерлек алдан башланыуы, видеоконференциялар үткәрелеүе хаҡында һөйләне, сараның мөһимлеген билдәләне. Мари халҡының милләт булараҡ ойошоуына был сараның әһәмиәте бик ҙур.  Шул ваҡыттан алып теүәл бер быуат үтте. Башҡортостан мариҙары туған телен, үҙенә генә хас мәҙәниәтте, бай йолаларҙы һәм ғөрөф-ғәҙәттәрҙе һаҡлап ҡалды.  Дәүләт власы, урындағы үҙидара һәм республикалағы мари йәмәғәт­селегенең уртаҡ ярҙамы менән мариҙар туған телен өйрәнә алһын өсөн бөтә шарттар ҙа булдырылған.  “Эрвел Марий” төбәк мари милли-мәҙәни автономияһы ҙур эш алып бара. 