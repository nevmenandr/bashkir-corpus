Мәләүез районының Салауат исемендәге ауыл хужалығы кооперативында һәм “Ергән” МТС-ының Ейәнсура районындағы Инәк бүлексәһе игенселәре ужым арышын тәүгеләрҙән булып ура башланы.  Игенселәргә бөтәһе 1 миллион 900 гектар майҙандағы игенде йыйып алыу бурысы тора. Башҡортостан игенселәре иртә өлгөргән иген культураларын йыйыуға төштө, тип хәбәр иттеләр Ауыл хужалығы министрлығының матбуғат хеҙмәтендә.
 Дүртөйлө районының Вәлиев исемендәге кооперативында борсаҡ йыйыуға төштөләр.
— Ураҡ былтырғыға ҡарағанда 20 көнгә алдараҡ башланды, — тинеләр министрлыҡта.  — Был яҙҙың иртә килеүе һәм йәйҙең эҫе булыуы менән бәйле.