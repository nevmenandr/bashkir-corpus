Әле улар иҫәп алыу үҙенсәлектәре, нескәлек­тәре менән таныша. ”Красноусол” шифаханаһында ауыл хужалығы иҫәбен алыу­сылар өсөн уҡыу ойошторолдо.
 Әйткәндәй, иҫәпкә алы­на­саҡ объекттар күләме буйынса Башҡортостан өсөнсө урынды биләй.  Шуға ла был кампаниянан ҡурҡыу, мал һанын йәшереү урынһыҙ, ти белгестәр. Республикала күләмле сарала барлығы ике мең кеше эшләйәсәк.  Шуға ла республикала тупланған мәғлүмәттәр тотош илдең ауыл хужалығы тармағында стратегик йүнәлеш алыуға йоғонто яһай тип күҙаллана.  Иҫәп алыу һәр хужаның һүҙҙәренән яҙып алына һәм планшет-компьютерға индерелә.  Мәғлүмәттәр статистика ойошмаһынан тыш башҡа берәүгә лә күрһәтелмәй.  Хәтерегеҙгә төшөрә­беҙ, 1 июлдән 15 июлгә тиклем Бөтә Рәсәй ауыл хужалығы иҫәбен алыу кампанияһы үтәсәк. 