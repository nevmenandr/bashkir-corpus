– Эшебеҙгә байтаҡ яңы йүнәлеш индерелде, шулай ҙа төп асылыбыҙға тоғро ҡалдыҡ.  Бөтә донъя башҡорттары ҡоролтайының башҡарма комитеты үткәргән сираттағы ултырышта халыҡ-ара кимәлдәге йәмәғәт берекмәләре союзының 2011 йылғы эшмәкәрлегенә йомғаҡ яһалды һәм киләһе йылға бурыстары билдәләнде. Ғалимдар Әнүәр Әсфәндиәров менән Рәшит Шәкүр, медицина фәндәре докторҙары Марс Юлдашев менән Мәхмүзә Ғәйнуллина, ҡумыҙсы Миңлеғәфүр Зәйнетдинов, йәмәғәт эшмәкәре Ләлә Бейешева, яҙыусы-мәғрифәтсе Мәрйәм Бураҡаева, скульптор Өлфәт Ҡобағошев, ҡурайсы-фольклорсы Юлай Ғәйнетдинов, «Төньяҡ амурҙары» хәрби-тарихи клубы етәксеһе Илдар Шәйәхмәтов, журналистар Әхмәр Үтәбай, Салауат Хәмиҙуллин һәм Урал Сафиуллин, эшҡыуар Рәйлә Фәсхетдинова, Күмертау ҡалаһы башҡорттары ҡоролтайы башлығы Рәйсә Сырлыбаева, йәмәғәтсе-ветеран Абдрахман Вәлидов, сәсән һәм «Айыҡ ауыл» проектын башлаусы Вәсилә Садиҡова, йәш ғалим Рәфил Аҫылғужин премияның тәүге лауреаттары булды.
 Төп эштәр иҫәбенә 1812 йылғы Ватан һуғышының 200 йыллығына бәйле саралар ойоштороу ҙа ингән. Ултырышта Татарстан Республикаһы, Ханты-Манси автономиялы округы, Пермь крайы, Ырымбур һәм Силәбе өлкәләре ҡоролтайҙарының эшмәкәрлеге хаҡында ла телмәрҙәр тыңланды.  Бүтән төбәктәрҙә йәшәүсе башҡорттарҙы борсоған мәсьәләләр, әлбиттә, бихисап. Социаль йүнәлештәге эштәргә килгәндә, «Айыҡ ауыл» акцияһын 100-ҙән ашыу ауылдың күтәреп алыуы хаҡында телгә алыу ҙа етә.  Киләһе йылда ғәмәлгә ашыраһы мөһим бурыстар ҙа байтаҡ.  Милләтебеҙҙең абруйын күтәреүгә тос өлөш индереүсе шәхестәргә Бөтә донъя башҡорттары ҡоролтайының йәмәғәт премияларын тапшырыу ултырыштың төп үҙенсәлеге булғандыр.  «Һуңғы ваҡытта спортҡа иғтибарҙы көсәйтәбеҙ, айырыуса милли көрәште үҫтереү буйынса эш һәйбәт һөҙөмтәләр бирә», – тине башҡарма комитет рәйесе урынбаҫары. Эшлекле һөйләшеүгә башҡарма комитет ағзалары, Рәсәй төбәктәрендәге һәм Башҡортостандың район-ҡалаларындағы башҡорт ҡоролтайҙары рәйестәре генә түгел, илдең алтынсы саҡырылыш Дәүләт Думаһына һайланған депутаттар ҙа саҡырылғайны. Сығыш яһаусылар башҡорт халҡын борсоған социаль-иҡтисади һәм рухи-мәҙәни мәсьәләләрҙе күтәрҙе, ойошманың эш сифатына ҡағылышлы фекерҙәр ҙә еткерҙе.
– Уҙып барған йыл башҡорт Ҡоролтайы өсөн ҡатмарлы ғына булды, – тип билдәләне башҡарма комитет рәйесенең беренсе урынбаҫары Румил Аҙнабаев.  Румил Тәлғәт улы Бөтә донъя башҡорттары ҡоролтайының Иҡтисад, эшҡыуарлыҡ һәм ер мәсьәләләре буйынса комиссияһы башланғысы менән халыҡты эшҡыуарлыҡҡа нығыраҡ йәлеп итеү маҡсатында асылған Бизнес үҙәгенең эшенә яҡшы баһа бирҙе, Ҡоролтай ағзаларының республиканың төньяҡ-көнсығыш райондарын үҫтереү программаһын төҙөүҙә ҡатнашыуын, ЮНЕСКО-ның республикалағы бүлексәһе менән тығыҙ бәйләнеш булдырылыуын ҡаҙаныштар иҫәбенә индерҙе.  Йыл дауамында телгә, мәҙәниәткә, кадрҙарға бәйле етди бәхәстәрҙә ҡатнашырға тура килде, беҙҙең ҡәтғилек һәм дәррәүлек был мәсьәләләрҙе хәл иткәндә үҙ һөҙөмтәһен бирмәй ҡалманы. Әле «Урал батыр» эпосын донъя ҡомартҡылары исемлегенә керетеү мәсьәләһе хәл ителә, күренекле шәхестәребеҙҙең иҫтәлеген мәңгеләштереү буйынса саралар тормошҡа ашырыла. Я. УСМАНОВ. Йәмәғәт берекмәләре союзының быйыл ойошторолған Дөйөм Рәсәй халыҡ фронтына инеүе, башҡарма комитет ағзаларының Дәүләт Думаһына алдан һайлауҙа ҡатнашыуы – сәйәси әүҙемлектең асыҡ дәлиле.  Милли мәғарифты, мәҙәниәтте, эшҡыуарлыҡты үҫтереү, тарихты өйрәнеү һәм башҡа мәсьәләләр көнүҙәк булыуын юғалтмаясаҡ.  Шулай итеп, ултырышта Рәсәйҙең иң юғары закондар сығарыу органында эшләүсе Марсель Йосопов, Сәлиә Мырҙабаева һәм Иршат Фәхретдинов ҡатнашты. 