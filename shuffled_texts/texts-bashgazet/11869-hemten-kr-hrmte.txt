Башҡортостан Республикаһы Президенты указдарына ярашлы, бишенсе саҡырылыш Дәүләт Йыйылышы — Ҡоролтай депутаты, Дәүләт Йыйылышының һаулыҡ һаҡлау, социаль сәйәсәт һәм ветеран эштәре комитеты рәйесе урынбаҫары Ғиззәтуллин Наил Сәмиғулла улы — Халыҡтар дуҫлығы ордены, Башҡортостан Мотлаҡ медицина страховкаһы территориаль фондының Дүртөйлө филиалы директоры Исхаҡов Йәмил Камил улы — "Башҡортостан Республикаһындағы фиҙакәр хеҙмәте өсөн" отличие билдәһе, Октябрьский ҡалаһындағы һуғыш һәм хәрби хеҙмәт ветерандары комитеты рәйесе Ғәлләмов Мәсғүт Мостафа улы, Өфө ҡалаһының Октябрь районындағы Хәрби хәрәкәт ветерандары советы рәйесе Иҙрисов Илдар Рауил улы, Өфө фәнни-техник үҙәге директоры Иҡсанов Альберт Мөнир улы, Иглин үҙәк район дауаханаһының рентген-лаборанты Исламова Роза Әхмәтгәрәй ҡыҙы, хеҙмәт ветераны Кузнецов Анатолий Васильевич, һуғыш ветерандарының Республика клиник госпиталендәге граждандар оборонаһы штабы начальнигы Лоҡманов Әлфит Баязит улы, хәрби пенсионер Мурзин Анатолий Александрович, Октябрьский ҡалаһындағы “ДорСтройРемонт” муниципаль унитар предприятиеһы директоры Волков Юрий Александрович, Октябрьский ҡалаһы хакимиәтенең коммуналь хужалыҡ һәм торлаҡ контроле бүлеге начальнигы Камалетдинов Руслан Ринат улы Башҡортостан Республикаһының Почет грамотаһы менән бүләкләнде; Башҡортостан Хәрби комиссариатының Өфө ҡалаһы Киров һәм Ленин райондары бүлеге хеҙмәткәре Ғаймалов Мәүлет Фәнил улы Башҡортостан Республикаһы Президентының Рәхмәт хаты менән бүләкләнде. Саҡмағош районының Тайнаш ауыл мәҙәниәт йорто директоры Хәмиҙуллин Илдар Вәзих улына — "Башҡортостан Республикаһының атҡаҙанған мәҙәниәт хеҙмәткәре", Башҡортостан шахта-ҡаҙыу идаралығының шартлатыусыһы Баймаков Дмитрий Александровичҡа — "Башҡортостан Республикаһының атҡаҙанған шахтеры", Бөрө урмансылығының участка лесничийы Хәкимов Илһам Фаһап улына — "Башҡортостан Республикаһының атҡаҙанған урмансыһы", Өфө ҡалаһындағы 43-сө поликлиниканың табип-эндоскописы Арефьев Константин Анатольевичҡа, Борай үҙәк район дауаханаһының табип-терапевы Йыһаншин Айҙар Фәһим улына, Шаран үҙәк район дауаханаһы баш табибының поликлиника буйынса урынбаҫары Ибәтуллин Роберт Рәжәп улына — "Башҡортостан Республикаһының атҡаҙанған врачы", Асҡын районының Ҡашҡа мәктәбе уҡытыусыһы Ғәлләмов Илшат Хисаметдин улына "Башҡортостан Республикаһының атҡаҙанған физик культура хеҙмәткәре", Октябрьский ҡалаһындағы “ДорСтройРемонт” предприятиеһының баш белгесе Каныгина Елена Алексеевнаға – “Башҡортостан Республикаһының атҡаҙанған торлаҡ-коммуналь хужалыҡ хеҙмәткәре”, Октябрьский ҡалаһындағы “Октябрьсктеплоэнерго” йәмғиәтенең етештереү-техник бүлеге начальнигы Бирҙин Рәмиз Харис улына “Башҡортостан Республикаһының атҡаҙанған хеҙмәтләндереү өлкәһе хеҙмәткәре” тигән маҡтаулы исемдәр бирелде. 