Республика­быҙҙағы ял йорттарын, тәбиғәт ҡомартҡы­ларын, уларҙың ҡайҙа урынлашыуын, тарихын, шулай уҡ риүәйәт-легендаларҙы ла яҡшы беләләр, төрлө өлкә белгестәре менән даими осрашыуҙар ҙа ойошторалар. Маршрутты һыҙыу бер, ә шул юлды бергәләп үтеү, күңелле аралашыу, саф һауала сәй табындары – бөтөнләй икенсе мөғжизә! Спортҡа ла битараф түгелдәр.  Ваҡытты бушҡа уҙғарғансы, конькиҙа, саңғы-сноубордта шыуып, тәбиғәт хозурлығын дүрт миҙгелдә лә күреү, унда ял итеү мең тапҡырға отошло икәнен яҡшы аңлай “Тирмәстан” төркөмөндәгеләр.  “Берҙәмлектә – көс” тигән әйтемгә таянып эш итә “Тирмәстан”дар.  Насар ғәҙәттәрҙән дә азат “Тирмәстан”дар.  Ундағы егет һәм ҡыҙҙар бергәләшеп сәйәхәт итә, театрға, киноларға йөрөй, ябай ғына, әммә әһәмиәтле йыйылыштар ойоштороп, көндәрен матур һәм файҙалы үткәрә.

 Осрашып күрешкән мәлдәрендә, байрамдарҙа йырлашып, бейешеп, уйындар уйнап, киләсәккә пландар ҡороп йәшәгән егет һәм ҡыҙҙарҙың һәр ҡайһыһы тәрән, төплө фекерләүе менән хайран итә. Башҡорт йәштәренең юлдары имен, эштәре хәйерле булһын!

http://ocenka.vashakvartira-ufa.ru “Тирмәстан” йәштәр төркөмө хаҡында радио-телевидение, Интернет киңлектәре аша хәбәрҙарбыҙ.  Сәйәхәт өсөн үҙенсәлекле маршрут бил­дәләп, “һә” тигәнсә тупланып, Башҡорт­останыбыҙҙың бейек-бейек тауҙарына, йылғаларына, шарлауыҡтарына юлланалар.  Буран, ямғыр тип тормай, тәүәккәллек ҡылып, сәфәргә сығыуға, тәбиғәттә бер нисә көн мәғлүмәтһеҙ йөрөүгә күнеккәндәр ҙә инде. 