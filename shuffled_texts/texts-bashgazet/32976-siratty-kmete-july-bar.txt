Башҡортостан Башлығы вазифаһын ваҡытлыса башҡарыусы Радий Хәбиров Октябрьский ҡалаһына эш сәфәре барышында, 90-сы йылдарҙа төҙөлгән һәм элек балалар баҡсаһы урынлашҡан буш бинаны ҡарап, бындай йорттарҙы муниципалитет ҡарамағына тапшырыу кәрәклеген билдәләне.
 Ошо бинала капиталь ремонт үткәреү һәм балалар өсөн учреждение асыу ҡаҙна аҡсаһын экономияларға һәм сиратты кәметергә мөмкинлек бирер ине. Ҡалала ике айҙан өс йәшкә тиклемге 3 033 сабый балалар баҡсаһына сиратта тора. 