"Өфө" халыҡ-ара аэропортында белдереүҙәренсә, быйыл ойошма 1 687 700 кешене хеҙмәтләндергән.  Әйткәндәй, былтыр 1,5 миллионынсы пассажирҙы 29 декабрҙә билдәләгәндәр, ә быйыл ошондай сара 18 ноябрҙә үк үткән. Үткән йылғы күрһәткес менән сағыштырғанда, был 10,8 процентҡа күберәк.  Һауа юлдарын һайлаусы кешеләр йылдан-йыл арта, бигерәк тә сит ил йүнәлештәрен үҙ итеүселәр күп – яҡташтарыбыҙ йылы яҡтарҙа ял итергә әүәҫ.