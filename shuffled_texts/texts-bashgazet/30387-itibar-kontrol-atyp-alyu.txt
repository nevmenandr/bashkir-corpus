Был документ “Роспотребнадзор”ға контроль һатып алыу үткәрергә рөхсәт бирә.
 Совет осоронда контроль һатып алыу ныҡ таралғайны һәм сауҙа эшмәкәрлеген күҙәтеүҙә тотоуҙа файҙалы ҡорал булды. Документҡа ярашлы, контроль һатып алыу көтмәгәндә ойошторола, йәғни сауҙа нөктәһен алдан иҫкәртеп тормайҙар.  Әгәр контролер тауар һатып алғанда етешһеҙлек тапһа, шунда уҡ махсус танытмаһын һәм контроль һатып алыу бойороғон күрһәтеп, тикшереү үткәреүен хәбәр итергә тейеш. Хәҙер “Роспотребнадзор” вәкилдәре ойошмаларҙың һәм шәхси эшҡыуарҙарҙың тәҡдим иткән тауарын, хеҙмәтләндереү күрһәткәндә уларҙың мотлаҡ һаналған талаптарҙы үтәү-үтәмәүен тикшерә ала.  Рәсәйҙең Дәүләт Думаһы өсөнсө уҡыуҙа махсус закон проектын ҡабул итте. 