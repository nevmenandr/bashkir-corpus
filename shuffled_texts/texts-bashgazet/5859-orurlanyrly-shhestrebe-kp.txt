Ошо тойғоно нығытып ҡына милләтте бер бөтөн итеп тупларға була.  Әлегә тиклем республикала һәр милләткә иғтибарлы ҡараш булды, телде, мәҙәниәтте үҫтерер өсөн күп эш эшләнде.  Әлеге ниәтте тулыһынса хуплайым.  Сараға сит тарафтарҙан, Мари Иле Республикаһынан да ҡунаҡтар киләсәк.  Шуға ла ошо проект ярҙамында аралашыу даирәһе киңәйер тип ышанам.
1917 йылда Бөрө ҡалаһында Бөтә Рәсәй мариҙарының беренсе съезы үткән.  Павел БИКМУРЗИН, Башҡортостандың “Эрвел Мари” төбәк милли-мәҙәни автономияһы етәксеһе:

— Проект менән Интернет селтәрендә таныштым.  Был исемлекте әллә күпме дауам итеп булыр ине.  Минеңсә, ысынлап та, йәмғиәттә үҙ халҡың, тыуған ерең өсөн ғорурлыҡ тойғоһон көсәйтеү мөһим.  Билдәле яҡташтарыбыҙ менән сикһеҙ ғорурланабыҙ. Быйыл съезд ойошторолоуға 95 йыл тула, ошо айҡанлы декабрь башында йәнә Бөрө ҡалаһында “түңәрәк өҫтәл” үткәрергә йыйынабыҙ.  Сараның стенограммалары һәйбәт һаҡланған.  Билдәле рәссам Георгий Калитовтың 60 йәшлек юбилейына арналған күргәҙмә ойоштороласаҡ.  Тап ошо сарала яҡташтарыбыҙ менән “Берҙәм Рәсәй” партияһы тәҡдим иткән “Яҡташтар” проекты тураһында ла фекер алышасаҡбыҙ.
 Тик һәр милләт үҙ ҡаҙанында ҡайнаны.  Мари халҡы көн ҡаҙағына һуҡҡан мәсьәләләрҙе күтәргән: мәғариф, һаулыҡ һаҡлау, мәҙәни үҫеш, башҡа социаль проблемалар.  Башҡортостан мариҙары бөтөн милләт ғорурланырлыҡ улдар тәрбиәләп үҫтергән, уларҙы оло юлға сығарған: Валерьян Васильев, Яныш Ялкайн, Алексей Искәндәров, Анатолий Бик, Станислав Шакиров, Рима Батталова.  Л. НУРЕТДИНОВА
яҙып алды.