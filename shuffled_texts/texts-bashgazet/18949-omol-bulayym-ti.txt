Сәскәле биҙәк төшөрөлгән, тубыҡҡа тиклем йә оҙон итәкле, килешле фасондағы күлдәк һайлаһағыҙ, һеҙҙән дә нәзәкәтлерәк ханым булмаясаҡ.  Улар араһында тулы кәүҙәле ҡатын-ҡыҙ өсөн килешле һәм зауыҡлы кейем һайлау хаҡында ла кәңәштәр бар.
 Бер-береһенән йөҙ-ҡиәфәте, тормошҡа ҡарашы менән айырылған нескә зат­тар донъяһындағы матурлыҡ серҙәренең иге-сиге юҡ.  Бер төҫтәге, оҙон йә абстракт һүрәтле күлдәктәргә өҫтөнлөк бирегеҙ. Плисселы юбканан, ҡат­марлы кейемдән баш тартығыҙ, сөнки улар, киреһенсә, тулы күрһәтәсәк.  Һәр ҡатын-ҡыҙ – ул ғәжәйеп матур, үҙенсәлекле гүзәллек өлгөһө.  Биҙәк-сәскәләр бик үк ваҡ түгел, уртаса ҙурлыҡта булһын, кейемдәге ҡыя һүрәт тә – уңышлы образ булдырыуҙа ҙур ярҙам. Оҙон муйынсаҡ, сылбыр, сулпы, алҡа тағып йөрөһәгеҙ, ҡиәфәтегеҙ ҙә, күңел торошоғоҙ ҙа күркәмләнер. Туҡыманы бөрөп һалыу, йәғни биҙәк туҡыма ҡулланыу, ябай ғына күлдәкте лә ҡабатланмаҫ, сағыу кейемгә әйләндерер. Сағыу төҫтәр ҡулланып тыуҙырылған образдар киң таралһа ла, стандарт булмаған ҡиәфәтле һылыуҙарға был алым бик үк килешмәй.  Оҙон күлдәк кәүҙәне һомғолораҡ итеү өсөн бик ҡулай.  Күҙгә салынып торған һәр төҫ, кәүҙәне бер нисә визуаль өлөшкә бүлеп, һомғоллоҡто юҡ итәсәк. Эре биҙәүестәр ҙә тулы кәүҙәне күр­кәмләндереүгә өлөш индерә ала. 