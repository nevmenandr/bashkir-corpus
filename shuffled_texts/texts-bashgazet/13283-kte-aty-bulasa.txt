Унда Башҡортостан Президенты Рөстәм Хәмитов та ҡатнашты.

 Рәсәй Хөкүмәте Рәйесе Дмитрий Медведев видеоконференция режимында Рәсәй мәғариф системаһының Берҙәм дәүләт имтиханын үткәреүгә әҙерлеге буйынса кәңәшмә үткәрҙе.  Нигеҙҙә улар контроль-үлсәү материалдары пакетын алдан асыуға, уҡыусылар тарафынан кеҫә телефондарын файҙаланыуға бәйле. Мәҫәлән, һынауҙы үткәреү пункттары, төбәк мәғлүмәт эшкәртеү үҙәктәре видеокүҙәтеү саралары менән йыһазландырыласаҡ, 6 меңгә яҡын кеше уның барышын контролдә тотасаҡ, шулай уҡ имтиханда ҡатнашыусыларға кеҫә телефондарын, башҡа элемтә сараларын файҙаланыу тыйыла. Дмитрий Медведевтың фекеренсә, бөгөн Берҙәм дәүләт имтиханы системаһы белемде асыҡтан-асыҡ тикшереү мөмкинлеген бирә, ләкин унда етешһеҙлектәр ҙә бар. Етешһеҙлектәргә юл ҡуймау өсөн имтиханды ойоштороу схемаһына байтаҡ үҙгәрештәр индерелде.  Былтыр илдә имтихан үткәреү тәртибен боҙоуҙың бер меңдән ашыу осрағы теркәлде.  Быйыл илдә 750 мең кеше Берҙәм дәүләт имтиханы тапшыра. 