Шаршамбы, 5 сентябрҙә, иртә таң менән Башҡортостан биләмәһендә ер тетрәү теркәлгән.  Ер һелкенеү сығанағы 10 саҡрым тәрәнлектә урынлашҡан.  Ошо хаҡта рәсми рәүештә республиканың Ғәҙәттән тыш хәлдәр министрлығында белдерҙеләр.  Атап әйткәндә, ер аҫты һелкенеүе Өфөлә, Салауат һәм Белорет райондарында күҙәтелгән.

«Халыҡҡа хәүеф янамай», — тип асыҡлыҡ индерҙеләр ведомствола.
 Әлегә емереклектәр тураһында мәғлүмәт килмәгән. ТАСС агентлығы мәғлүмәттәре буйынса, шаршамбы Уралда Өфөнән көнсығышҡа табан 133-сө саҡрымда 5,5 магнитудалы ер тетрәү булған, тип хәбәр итә Европа-Урта диңгеҙ сейсмология үҙәге. 