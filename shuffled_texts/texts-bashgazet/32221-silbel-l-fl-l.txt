Силәбенән уйынға килгән “Трактор”ҙы ҡыйратты.
 Хәҙер юлаевсылар Екатеринбургҡа юл тота.  Йәкшәмбелә уларҙы бигерәк тә мөһим осрашыу көтә.  Республика көнөнә юлаевсылар көйәрмәндәренә ҙур бүләк эшләне.  Әле сентябрь аҙағында ғына өфөләр Силәбелә хужаларҙы шулай уҡ 5:0 иҫәбенә отҡайны.  Бына килеп йәнә еңделәр.  Голдарҙы Теему Хартикайнен (икәү), Владимир Жарков (икәү), Филип Ларсен индерҙе.
 Бәлки, уны туҡтатыу “Салауат Юлаев” өлөшөнә төшөр? Әйткәнебеҙсә, лига лидеры “Автомобилист” әлегәсә 16 уйындың береһендә лә еңелмәне. 