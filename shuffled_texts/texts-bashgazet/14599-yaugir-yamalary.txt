Харьков – Прага уҡсылар дивизияһы сафында Курск өсөн алыштарҙа ҡатнаша яугир.  Улай ғына ла түгел, ут-һыу кискән ветерандың тормош юлы үҙе бер мәктәп булырлыҡ. Төҫлө фотоһүрәттәр менән биҙәлгән был китап автобиографик юҫыҡта булһа ла, уны уҡыған кеше йәшлеге һуғыш осорона тура килгән тотош бер быуын­дың яҙмышын күҙ алдына баҫтырыр тиһәк тә, артыҡ бул­маҫ.  Сабир Шәйәх­мәт улы ла үтә утлы яу юлдарынан.  Шуға ла үҙе кисергәндәрҙе бәйән итеүе мауыҡтырғыс әҫәр кеүек күңелде арбай.  Бөйөк Ватан һуғышы ветераны, БАССР-ҙың 1971–1985 йылдарҙағы мәғариф министры Сабир Шәйәхмәт улы Йыһаншиндың урыҫ телендә “Йәшлегебеҙ һуғышта үтте” (“Наша юность прошла на войне”) тигән хәтирәләр китабы донъя күрҙе.

