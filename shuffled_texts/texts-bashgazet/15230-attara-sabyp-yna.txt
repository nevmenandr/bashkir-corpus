Ҡунаҡтар ат ярыштарын, йәш һыбайлыларҙың сығышын ҡараны.  Республика көнөндә әүҙем ял итеүселәр өсөн “Аҡбуҙат” ипподромында ат спорты байрамы ойошторолдо.  Ат сабышы берәүҙе лә битараф ҡалдырманы.  Теләгәндәр һыбай ҙа йөрөнө.

 Байрамдың төп бүләгенә — Республика көнө призына — Татарстан һыбайлыһы Геннадий Большаков лайыҡ булды. Ошонда уҡ Милли музейҙың экспонаттары, “Оҫталар ҡалаһы” халыҡ ижады күргәҙмәһендәге ҡул эштәре менән танышырға мөмкин ине.  Көйәрмәндәр дүрт аяҡлы дуҫтары өсөн янды, көйҙө.  Ярыштар “Башҡортостан сәскәлеге”, Башҡортостан Республикаһының Дәүләт Йыйылышы — Ҡоролтай, Баш­ҡортостандың Халыҡтар дуҫлығы, Республика көнө приздарына уҙғарылды. 