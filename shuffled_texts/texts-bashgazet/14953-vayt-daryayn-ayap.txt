Мил­ләтебеҙҙең үт­­кәне, кисәгеһе һәм бөгөнгө ысынбарлыҡ – ав­торҙың йөрәгендә ут булып дөрләүсе тере ҡуҙ. Башҡорт миллә­тенең формалашыу юлдары, милләт этногенезы кеүек темаларға асыҡлыҡ индереү юлында эшлә­гән ғалимдарыбыҙҙың асыштары ла романда иғти­барҙан ситтә ҡалмай.  Был алым­ды беҙ бигерәк тә “Аһура-Мазда” һәм “Өн һәм һан” романдарында күрәбеҙ.
“Аҡтамыр” романында иһә китап уҡыусы үҙенә таныш мөхиткә эләгә.  Шуға ла сағыштырмаса ҙур булмаған ваҡыт арауығында Ғәлим Хисамов уҡыусы тарафынан көтөп алынған, яратып уҡылған прозаик булып танылды.

 Яҙыусы, ваҡыт, заман даръяларын бик еңел­лек менән кисеп сығып, беҙҙең уй-кисереш­тәребеҙҙе милләтебеҙҙең әлмисаҡтағы көн­ит­ме­шенә алып инә һәм һиҫкәндерерлек, шул уҡ ваҡытта тет­рәндерерлек мажараларға юлыҡтыра.  Башҡортостандың әҙәби мөхитен үҙенсәлекле повестары, романдары менән байытҡан, ваҡыт даръяларында “йөҙә” алған, үткән менән бөгөн­гөнө оҫта бәйләй белгән прозаик Ғәлим Хиса­мовтың романдары Салауат Юлаев исемендәге премияға лайыҡлы. Республикабыҙҙың мәртәбәле премияһына тәҡдим ителгән “Аҡтамыр”, “Өн һәм һан” романдарының авторы Ғәлим Афзал улы Хисамов әҙәбиәт мөхитенә үҙенсәлекле хикәйәләре һәм күләмле повестары менән килеп инде.  Сюжет линияһына Рәхимов, Ельцин кеүек тарихи шәхестәрҙең гармоник рә­үештә үрелеүе кисә­гебеҙҙең ниндәйлеген һәм ысын­барлыҡтың нисек булыуын күрһәтә. “Халҡым”, “илем” тип йәндәрен фиҙа ҡылырға әҙер кешеләрҙең беҙҙең менән йәнәшә йәшәүен иҫбат итә, шулар­ҙан үрнәк алырға өндәгәндәй.
“Өн һәм һан” романын тәрән фәлсәфәүи сөң­гөл­дәрҙе байҡаған әҫәр тип атарға мөмкин.  Дөйөм алғанда, Ғәлим Хисамов – халҡы ме­нән бер ҡатарҙан атлаусы әҙип.  Шәхес һәм заман, ябай кеше һәм тарих төшөнсәләренең ни тиклем бер-бере­һенә бәйле булыуын ғәҙәти тормошо­боҙ­ҙағы ваҡиғалар аша һүрәтләй.  Тәүге һөйләменән үк уҡыусының бар зиһенен ялмап алған сюжет линияһы, образдар теҙмәһенең камиллығы менән башҡа әҙәби әҫәрҙәрҙән айырылып торҙо улар.  Ге­рой­ҙарына Урал, Сәсән, Сәскә, Ирек кеүек сим­волик мәғәнәле исемдәр бирелеүе әҫәрҙең кешелектең тәүтормош сағынан бөгөнгө көнөнә тиклемге тарихын үҙ эсенә аласағына ишара.  Ярым документаль был әҫәр ХХ быуат ваҡиғаларына алып ҡайта һәм тағы ла бер тапҡыр халҡыбыҙ үҙе шаһит булған мажа­раларға юлыҡтыра. 