Йыл башынан алып Башҡортостанда аҙыҡ-түлек 2,6 процентҡа ҡиммәтләнгән.
 Шул уҡ ваҡытта ҡош, сусҡа ите, бойҙай оно, туҡмас ризыҡтары, көнбағыш майы, йомортҡа, киреһенсә, арзанайған.  Мәҫәлән, ғинуар-февралдә картуф — 30,1 процентҡа, кәбеҫтә һәм һуған — 1,4, ҡыяр, кишер, сөгөлдөр 1,2 тапҡырға ҡиммәтләнһә, помидор 9,2 процентҡа арзанайған.  Хаҡ күбеһенсә йәшелсәгә артҡан.  Хеҙмәттәр өлкәһендә эҫе һыуға хаҡтың 12,8 процентҡа, ерләү хеҙмәтенең айырым төрҙәренә 12,7 процентҡа артыуы күҙәтелгән.  Инфляция февралдә — 0,6, йыл башынан алып 1,4 процент тәшкил иткән. Уҙған айҙа һөт, эремсек, шәкәргә хаҡ — 1,2—2,8, араҡыға 2,7 процентҡа үҫкән. 