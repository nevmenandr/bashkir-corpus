Йәшелсәгә лә хаҡ күтәрелә.  Башҡортостанстат белдереүенсә, йылдың тәүге кварталында ҡулланыусылар баҙарының аҙыҡ-түлек сауҙаһында инфляцияның аҡрынайыуы күҙәтелгән.  Йыл башынан иҫәпләгәндә, улар 6,7–14,5 процентҡа ҡыйбатланған. Хәл тотороҡло: алыусыһы ла, һатыусыһы ла етерлек.
 Помидор, башлы һуған, ҡыҙыл сөгөлдөрҙөкө 1,9–3,2 процентҡа артһа, картуф — 4,8, кишер 8,9 процентҡа ҡиммәтләнде.  Тары, һоло, арпа һәм манный ярмаһына хаҡ март айында 2–5,1 процентҡа күтәрелде.  Ә бына һарымһаҡ — 1,4, ҡыяр 18,9 процентҡа арзанайҙы.  Йыл башынан ондоң хаҡы 11,7 процентҡа артты, туҡмас ризыҡтары — 4,9, икмәк төрҙәре 5,6 процентҡа ҡиммәтләнде.  Алма, груша, банан һәм әфлисунға хаҡ та 1,4–5,2 процентҡа түбәнәйҙе.  Әйткәндәй, Рәсәй Хөкүмәте Премьер-министры Дмитрий Медведев яуаплы министрлыҡтарға һәм Монополияға ҡаршы федераль хеҙмәткә 25 июнгә тиклем ит аҙыҡ-түлегенә ваҡлап һатыу хаҡын тикшерергә һәм уның үҫешенә анализ үткәрергә ҡушты. Сусҡа һәм тауыҡ ите йыл башынан 4,7 һәм 5,6 процентҡа арзанайҙы.