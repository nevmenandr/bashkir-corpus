Сәләмәт тормош рәүешен булдырыу, стоматология ауырыуҙарын профилактикалау һәм дауалау йәһәтенән булдырылған күсмә стоматология кабинетында терапия һәм хирургия ярҙамын күрһәтеү өсөн бөтә шарттар ҙа тыуҙырылып, заман ҡорамалдары менән йыһазландырылған. Күсмә стоматология модуле уңайлыҡтары менән тәүгеләрҙән булып райондың Первомайский ауылы халҡы файҙаланасаҡ.  Унда ололар ҙа, балалар ҙа мөрәжәғәт итә ала.  Артабан график буйынса башҡа ауылдарҙа йәшәүселәргә лә бушлай теш дауалау мөмкинлеге буласаҡ.  Бының өсөн паспорт, мотлаҡ медицина страховкаһы һәм СНИЛС кеүек документтар талап ителә. Йәғни 5 – 9 февралдә уларҙы ҡабул итеү планлаштырыла.  Республиканың Һаулыҡ һаҡлау министрлығының “Күсмә стоматология кабинеты эшен ойоштороу тураһында”ғы бойороҡто ғәмәлгә ашырып, Стәрлетамаҡ районында күсмә стоматология модуле эш башлаясаҡ.
