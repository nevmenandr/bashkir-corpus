Шул уҡ ваҡытта ҡайһы бер килешеүҙәр судҡа тиклем үк тарҡатылған, ҡулланыусыларға 353 мең һумдан ашыу аҡса кире ҡайтарылған. Көсләп тағылған хеҙмәт өсөн клиенттарға кредит алырға тура килгән. Ведомствоның матбуғат хеҙмәтенән хәбәр итеүҙәренсә, граждандар “Элефант”, “Алтын ҡояш”, “Ҡояш йорто”, “Дауалау-һауыҡтырыу комплексы”, “Идеал”, “Идиллия”, “Корпорейшн Бьюти Хэлфи лимитед Илия Идишн”, “Сәләмәтлек үҙәге” кеүек ойошмаларға ялыу иткән.  “Роспотребнадзор”ҙың Башҡортостан идаралығы былтыр косметология ойошмаларына ҡағылған 80-дән ашыу ялыуҙы тикшерҙе.  Нигеҙҙә улар хеҙмәттәрҙең һәм тауарҙарҙың мәжбүри һатылыуына бәйле.

 Ғаризаларҙа йыш ҡына косметологтарҙың компетентһыҙлығы, ойошманың медицина эшмәкәрлегенә лицензияһы булмауы билдәләнә.  Тикшереү һөҙөмтәләре буйынса суд­тар ҡулланыусылар файҙаһына 6,2 миллион һум күләмендә компенсация түләү хаҡында ҡарар сығарған.  Күрһәтелгән хеҙмәттәрҙең хаҡы иһә йыш ҡына 100 мең һумдан ашыу тәшкил иткән. 