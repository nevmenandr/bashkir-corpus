Һәр сығыш йыр-моң менән аралаштырылып алып барылды.  Һөҙөмтәлә “Иң белемле”ләр исемен Айгөл Ғарифуллина, Салауат Латипов, Илмир Ғарифуллин, Илсиә Ғарифуллина яулап, маҡтау ҡағыҙына лайыҡ булды. Кисә башында Байназар мәктәбе уҡы­тыу­сыһы, Башҡортостандың мәғариф алдынғыһы, ауылдашыбыҙ Фәнил Мөхәмәтйәнов, һүҙ алып, байрам менән ҡотланы.  Мәктәптә иһә уҡытыусы Ғәлимә Тулыбаева “Башҡортостан – илгенәм, Бөрйәнгенәм – бергенәм!” тигән темаға кластан тыш дәрес үткәрҙе.  Халыҡ барыһын да бик йылы ҡабул итте.  Ғөмүмән, мәһәҙейҙәр матур кисәнән дәртләнеп, эшкә ҡанатланып, ойоштороусыларға рәхмәт әйтеп, ҡыуанып таралышты. Оҫта бейеүселәребеҙҙең, “Элгеләү” халыҡ фольклор ансамбле ҡыҙҙарының концерты көслө алҡыштарға күмелде.  Мәһәҙейҙә Әҙәбиәт йылына, данлы республикабыҙға, үҙенең олпат 85-ен билдәләгән гүзәл Бөрйәнебеҙгә арналған сағыу әҙәби-музыкаль кисә үтте.  Мәҙәниәт йорто етәксеһе Фатима Шәғәлина сараны ил-йортобоҙҙоң тарихи үткәненә, бөгөнгөһөнә бәйләп, йәнле итеп алып барҙы.
 Балалар теләп ҡатнашты унда. 