Ошо көндәрҙә Өфөлә “Ҡаланың иң яҡшы эшҡыуары – 2017” конкурсында еңеүселәр асыҡланды.  Мәғлүмәт технологиялары өлкәһендә “Асыҡ Төбәк” үҙәге эшмәкәрлеге юғары баһаланды. Ун йүнсел үҙенең эшмәкәрлеге өлкәһендә иң яҡшыһы тип танылды.  Еңел сәнәғәт продукцияһы етештереүҙә “Башмебель-плюс” компанияһы директоры Игорь Ташкент, етештереү өлкәһендә – “Семигорье” үткәргес торбаларҙы таҙартыу һәм диагностикалау үҙәге директоры Камил Фазлетдинов, юғары технологиялы етештереүҙә – “Автоматизация-Метрология-Эксперт” компанияһының генераль директоры Владислав Мирский, йәмәғәт туҡланыуы өлкәһендә – Өфөнөң Дим районындағы “Йәйғор” кафеһы директоры Рафаэль Ғәлимханов йыл эшҡыуары тип билдәләнде.  Хеҙмәт күрһәтеү тармағында “Баш ҡала” туристик фирмаһы етәксеһе Ирина Бәшәрова, ауыл хужалығы продукцияһы һәм аҙыҡ-түлек етештереү, эшкәртеү өлкәһендә Башҡортостан үләндәренән сәй, тәбиғи шәрбәт, бәлзәм етештергән “Башҡортостан байлыҡтары” компанияһы етәксеһе Азат Йосопов наградаға лайыҡ булды.  “Һөйөклө сабыйым” үҙәге директоры, табип-неонатолог Фәйрүзә Латипова – иң яҡшы социаль эшҡыуар, “Үҫеш нөктәһе” халыҡ-ара балалар үҙәктәре селтәренең Өфө филиалы етәксеһе Виктория Нурғәлиева иң йәш эшҡыуар тип танылды.  Бәйге Өфө ҡала бәләкәй эшҡыуарлыҡты үҫтереү һәм уға ярҙам фонды, баш ҡала хакиәмиәте һәм Эшҡыуарҙар союзы тарафынан йыл һайын ойошторола.
 Конкурсҡа 50-нән ашыу ғариза тапшырылғайны. 