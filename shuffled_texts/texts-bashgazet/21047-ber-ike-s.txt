Инспекторҙар ҡоштарҙы теркәйәсәк, ҡар өҫтөндәге эҙҙәр буйынса хайуандарҙың әүҙемлеген билдәләйәсәк. Уның барышында һунар сыға­наҡтарының иҫәбе, йәшәү мөхите, үҙгәреү дина­ми­каһы даими күҙәтеләсәк.  Бындай сара һунар рөхсәт ителгән 18-ҙән ашыу кейек төрөнөң һанын билдәләү мөмкинлеген бирә.  Һунар инспекторҙарына 69 мең километрҙан ашыу юл үтергә тура киләсәк.  Йәмғеһе ете мең маршрут билдәләнгән.
 Күрһәткестәргә апрель айында йомғаҡ яһаласаҡ.  Республиканың Тәбиғәт­тән файҙаланыу һәм экология министр­лығында әйтеүҙәренсә, бындай сара һунар ресурсына һәм йәшәү мөхитенә дәүләт мониторингының бер өлө­шөн тәшкил итә.  Ошо һандар нигеҙендә киләһе миҙгелдә һунарҙың дөйөм лимиты асыҡлана. Башҡортостанда ҡыш аҙағына тиклем кейектәрҙе һәм ҡоштарҙы иҫәпләйәсәктәр. 