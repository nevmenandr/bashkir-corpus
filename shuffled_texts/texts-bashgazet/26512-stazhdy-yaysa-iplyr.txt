Әйткәндәй, хеҙмәткә яраҡһыҙ граждандарҙы ҡараған өсөн аҡса юғалтылған килемде компенсациялау рәүешендә түләнә.  Дәүләт ҡаҙнаһынан был маҡсатта бер йылда 36,9 миллиард һум тотонолған.  Башҡа төрлө тәрбиә­ләүселәргә дөйөм шарттар буйынса 1200 һум бирелә. Уларға, әгәр баланың ата-әсәһе йәки уллыҡҡа (ҡыҙ итеп) алыу­сыһы булһалар, айына 5500 һум тейеш.  Зәғиф балаларҙы, шулай уҡ тыумыштан I төркөм инвалидтарын ҡараған 514 мең кешегә йыллыҡ түләү иһә 30,3 миллиард һум тәшкил иткән.  Белгестәр аңлатыуынса, закон тексында страховка стажына индереү һәм тейешле осорҙо раҫлау үҙенсәлектәрен билдә­ләгән урындар бар.  Ил Хөкүмәте страховка пенсияларын билдәләү өсөн стажды иҫәпләү ҡағиҙәләренә үҙгәрештәр индерҙе.  Шулай уҡ тулыраҡ иҫәпте тәьмин итеү өсөн дәлилләүсе мәғлүмәт йыйыу ҡағиҙәләре үҙгәртелә.  Мәғлүмәт­тәр тәрбиәләге кешенең пенсия тәьминәте өсөн яуаплы органдың ҡарары буйынса индереләсәк. Атап әйткәндә, I төр­көм инвалидын, физик мөмкинлектәре сикләнгән баланы йәки 80 йәшкә еткән оло кешене ҡараған осорҙо раҫлауҙың ябайлаштырылған тәртибе күҙ уңында тотола. Әле илебеҙҙә I төркөм инвалидтарын, башҡаларҙың хәстәренә даими мохтаждарҙы һәм 80 йәште үткәндәрҙе тәрбиәләгән өсөн 1,8 миллион самаһы кешегә айына 1200 һум биреп баралар. 