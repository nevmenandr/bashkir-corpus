Ата-әсәләргә иһә балаларға юл ҡағиҙәләрен аңлатыу буйынса эш алып барырға кәңәш ителә.  Юлда баланың именлеге тәү сиратта өлкәндәргә бәйле. Балалар ҡатнашлығындағы аварияларҙа йыш ҡына өлкәндәр ғәйепле.  Дәүләт автоинспекцияһы мәғлүмәттәренә ҡарағанда, йыл башынан алып Өфөлә ошондай 61 фажиғә булған.  Уларҙа бер бала һәләк булған, 63-ө имгәнгән. Йәйге каникул алдынан баш ҡалабыҙҙағы ЮХХДИ бәлиғ булмағандар ҡатнашлығындағы юл һәләкәттәренә юл ҡуймауға йүнәлтелгән “Иғтибар – балалар!” профилактик акцияһын ойоштора.
 Дәүләт автоинспекцияһы “Балалар” тигән юл тамғаһы ҡуйылған урындарҙа водителдәрҙе айырыуса иғтибарлы булырға саҡыра. 