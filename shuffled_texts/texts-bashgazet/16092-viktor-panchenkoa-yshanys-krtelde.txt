Виктор Панченко Межгорье ҡалаһы хакимиәте башлығы итеп тәғәйенләнде.  Хакимиәт башлығы вазифаһына өс кеше — Межгорье хакимиәтенең мәғариф, мәҙәниәт, йәштәр сәйәсәте һәм спорт бүлеге начальнигы Виктор Сурков, хакимиәттең эштәр идарасыһы Леонид Ростовщиков һәм башлыҡ вазифаһын башҡарыусы Виктор Панченко — дәғүә иткәйне.  Бишенсе саҡырылыш ҡала Советының өсөнсө ултырышында депутаттар уның кандидатураһын бер тауыштан хупланы.
 Конкурс комиссияһының йомғаҡлау ултырышында депутаттарҙың тауыш биреүе һөҙөмтәһендә өсөнсө кандидаттың еңеүе асыҡланды, һәм уның менән контракт төҙөлдө.