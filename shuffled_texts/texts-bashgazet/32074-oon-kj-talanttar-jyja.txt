Бәйгенең маҡсаты – халыҡ араһы­нан талантлы йырсыларҙы табыу һәм танытыу, оҙон көй башҡарыу традицияларын, башҡорт йыр фольклорын тергеҙеү һәм үҫтереү.  Ғаризалар 1 ноябргә тиклем gukrcnt@mail.ru электрон адресына ҡабул ителә.  Конкурста махсус вокаль белемгә эйә булмаған һәр кем ҡатнаша ала.  Сараны ойоштороусылар булып Башҡортостан Республикаһының Мәҙәниәт министрлығы, Республика халыҡ ижады үҙәге һәм Туймазы районы хакимиәте сығыш яһай.
 Белешмәләр өсөн телефондар: 8 (347) 289-65-50, 8 (34782) 7-34-28, 7-24-51. 9-11 ноябрҙә Туймазы ҡалаһында үтәсәк “Оҙон көй” төбәк-ара башҡорт халыҡ йырҙарын башҡарыусылар конкурсына ғаризалар ҡабул итеү башланды.  Ҡалған ҡатнашыусылар өсөн мотлаҡ башҡарылырға тейешле йырҙар билдәләнгән, улар араһында “Урал”, “Буранбай”, “Ашҡаҙар”, “Сибай” һәм башҡа халыҡ йырҙары бар.
 Еңеүселәр 16 йәшкә тиклемгеләр, 16 – 60 йәшлектәр һәм 60 йәштән өлкәндәр араһында билдәләнә.

16 йәшкә тиклемге балалар һәм үҫмерҙәр ике турҙа ла үҙ теләге буйынса һайланған йыр башҡара. 