Йәйҙә тыуған көнөн билдә­ләгәндәр йыр-моңло ҡотлау ҡабул итеп һөйөндө. Унда асфальтҡа һүрәт төшөрөү ярышы, коляскалар парады, башҡа ҡыҙыҡлы конкурс­тар, күңелле старттар булды.  Тамашаға килгән йәш быуын вәкилдәренән берәү ҙә бүләкһеҙ ҡайтманы: ҡалалағы “Римал” аяҡ кейеме компанияһы уларға тәмлекәс, шар, туп, сандалийҙар өләште. Был мәлдә шулай уҡ ҡала ки­тап­ханаһында физик мөмкинлектәре сик­ләнгән кескәйҙәр өсөн “Бала саҡ — изге ил” тигән күркәм сара ойошторолдо. Каникул булыуға ҡарамаҫтан, ҡалабыҙ уҡыусыларының бер-береһенән айырылғаны юҡ: улар өсөн ҡыҙыҡлы саралар уҙғарылып тора.  Мәҫәлән, күптән түгел үҙәк майҙанда шар байрамы үтте.

 Майҙандағы байрам һуңында балалар, изге теләктәрен әйтеп, күккә шарҙар осорҙо. 