Конкурсҡа илдең 350 юғары уҡыу йорто ға­ри­за бирһә, еңеүселәр исемлегендә улар – 193. Финанс ярҙамына лайыҡ мөһим саралар араһында түбәндәгеләр билдәләнде: Рәсәй студенттары парады, «Мин ғилемде һайла­йым!» халыҡ-ара ғилми-мәғариф форумы, «ОСС һәм юғары уҡыу йорто хакимиәтенең үҙ-ара эш итеү системаһы» Бөтә Рәсәй саралар программаһы, халыҡ-ара төрки халыҡтарҙың мәҙәниәт һәм тел фестивале һәм «Ҡышҡы десант» халыҡ-ара хәрби-спорт сараһы.  Педагогия университетының матбуғат үҙә­ген­дә билдәләүҙәренсә, бөтә был йүнәлеш­тәр һәм саралар дөйөм 9,4 миллион һумға хуп­ланған, ул һәр ҡайһыһын һөҙөмтәле һәм си­фатлы ғәмәлгә ашырырға мөмкинлек бирәсәк. Әйткәндәй, республиканың юғары уҡыу йорттары был бәйгелә беренсе тапҡыр ғына еңеүсе түгел, тимәк, студенттарҙың потенциалы етди.  Ә Башҡорт дәүләт педагогия университеты бер юлы ике йүнәлеш буйынса грант яуланы.  Икенсе йүнәлеш — «Фән һәм инновациялар». Башҡортостандың дүрт юғары уҡыу йорто студент берләшмәләре эшмәкәрлеген үҫтереү программаларын һайлап алыу конкурсында еңеүсе булды.  Улар иҫәбендә – Башҡорт дәүләт университеты, Өфө дәүләт авиация техник университеты, Өфө дәүләт нефть техник университеты һәм Мифтахетдин Аҡмулла исемендәге Башҡорт дәүләт педагогия университеты.