Атай-әсәйҙәр сабыйҙарына Аяз, Батыр, Илдан, Имран, Эмир, Аника, Айсулпан, Сөмбөл, Самина, Зара, Пелагея, Мирослава, Ясмина, Лаврентий кеүек һирәк осраған исемдәрҙе ҡушҡан. Ғафури районының ЗАГС бүлеге мөдире Зәлифә Сәйфуллина әйтеүенсә, быйыл өсөнсө кварталда Ғафури районында 51 ғаилә барлыҡҡа килгән, 27 никах тарҡалған.  90 бала донъяға килеп, шуның 40-ы – малай, 50-һе – ҡыҙ.  24 ғаиләлә беренсе сабыйҙары тәүгә ауазын һалһа, 31-ендә – икенсе, 16-һында – өсөнсө, 19 ғаиләлә дүртенсе һәм унан артабанғы бала тыуған.
