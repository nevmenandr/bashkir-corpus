“Махсус яйланма, йәғни кальян зыянлы матдәләрҙе кәметә” тигән төплө дәлил юҡ.  Ябай тәмәке менән сағыштырғанда, уның составында мышаяҡ, ҡурғаш, хром күберәк.  Кальяндың составында никотин һәм зарарлы матдәләр аҙыраҡ булһа ла, үпкәләргә һөрөм газы күп эләгә.  Кальян тартыу айырым көс ҡулланыу талап итә, шуға күрә төтөн үпкәләрҙең тәрәнерәк өлөшөнә (түбәнге тын юлдарына) барып етә. Алкоголле эсемлектәр менән кальянды бергә ҡулланыуҙы ҡәтғи тыялар.  Шулай уҡ уны оҙағыраҡ тартһаң, ағыуланырға ла мөмкин.  Кальян менән күп мауығыуҙан үпкәлә — яман шеш, ҡулдарҙа экзема барлыҡҡа килеүе ихтимал.  Бер сәғәт кальян тартҡан кеше бер тәмәке көйрәткәнгә ҡарағанда 100 — 200 тапҡырға күберәк төтөн һура.
 Даими тартҡан кешенең аңын юғалтыуы, уның хатта баш мейеһе зарарланыуы ихтимал икән.