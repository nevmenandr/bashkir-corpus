Йәмғиәттә ғаилә институтын, ата-әсә яуаплылығын нығытыу, баланы тәр­биәгә алыуға ыңғай ҡараш булдырыу – ҙур сараның төп маҡсаты.  17-19 сентябрҙә Өфө ҡалаһы федераль кимәлдә ойошторолған күргәҙмә ҡунаҡтарын ҡабул итте.  Форумдың эш программаһына яраш­лы, ҡунаҡтарға Өфө ҡалаһының бер нисә социаль учреждениеһы менән яҡындан танышыу, “түңәрәк өҫтәл” һәм кәңәшмәләрҙә ҡатнашыу мөмкинлеге лә биреләсәк. Ауыр тормош хәлендә ҡалған балаларҙы яҡлау фонды Башҡортостан Хөкүмәте менән берлектә ойошторған V Бөтә Рәсәй “Балалар хаҡына – бергә!” форумында 61 төбәктән 500-ҙән ашыу белгес ҡатнаша.

 Мәскәү ҡалаһынан, Саха (Яҡут), Татарстан республикаларынан, Төмән, Ҡур­ған, Силәбе өлкәләренән һәм башҡа төбәктәрҙән саҡырылған белгестәр интерактив майҙансыҡтарҙа аралаша, күргәҙмә барышында эш тәжрибәһе менән уртаҡлаша.