Белем усағы булмағандарының киләсәге ҡараңғы.  Әлбиттә, ауырлыҡ менән көн күргән ишле ғаиләләр ҙә бар, әммә мәктәп, балалар баҡсаһы ундайҙарҙың хәлен аҙмы-күпме еңелләштерә.  Мәҫәлән, ишле ғаиләләрҙәге 64 уҡыусы, мәктәпкә тиклемге төркөмгә йөрөгән 12 баланың туғыҙы ашханала бушлай туҡлана. Иҙәштәрҙең күпләп мал аҫрауын, йүнселлеген, күптәренең кәсеп итеүен дә билдәләргә кәрәк.  Хәйер, елкәһе булып, мал-тыуарын аҫраған, картуфын, йәшелсәһен үҫтергән кеше элек-электән көрсөктөң нимә икәнен дә, реформаларҙың ниҙән ғибәрәт булыуын да белмәйенсә, һин дә мин йәшәй биргән.
 Беҙҙең яҡтарҙа халыҡ, заман ғәрәсәттәрен еңеп, һәүетемсә генә йәшәүен дауам итә.  Төнгө дежурлыҡты, ауылды төҙөкләндереүҙе, “Һаумыһығыҙ, ауылдаштар!", "Шәжәрә", "Һылыуҡайҙар", “Иҙәш һандуғастары", Ураҙа һәм Ҡорбан байрамдарын, Оло йәштәгеләр көнө айҡанлы сараларҙы улар ойоштора. Мәктәп директоры Рәзилә Ураҡаева һөйләүенсә, ете генә малай һәм ҡыҙ йөрөгән балалар баҡсаһы ҡасандыр ябылған, әммә ата-әсәнең үтенесе буйынса бынан бер нисә йыл элек тағы асылған. Иң мөһиме — ауылды берләштереп, туплап торған мәктәпкә ябылыу янамай. Мәктәп — ауылды ауыл итеп тотҡан төп ойошмаларҙың береһе.  Кескәйҙәрҙе лә иҫәпкә алһаң, Иҙәштең киләсәктә гөрләйәсәгенә ышаныс ҙур.  Иҙәштәрҙең дә көнитмешенә ҡарап, шөкөр тиергә ҡала.  Шәхси магазиндар, пилорама, теплицалар бар, йылдан-йыл умартасылыҡ менән шөғөлләнеүселәр арта.  Шәл бәйләп, бол табыусы ғаиләләрҙе айырым-айырым күрһәтеүҙең кәрәге юҡ, сөнки был яҡтарҙа ҡул эше белмәгән кеше һирәк.  Бер кем дә аслыҡтан да, яланғаслыҡтан да бөлмәгән.  Әйткәндәй, уҡытыусылар ата-әсәләр комитеты, ҡатын-ҡыҙҙар һәм ветерандар советтары, ауыл старостаһы, мәҙәниәт хеҙмәткәрҙәре, мәсет менән берлектә тәрбиәүи-мәҙәни эштәр алып бара.  Һәр ихатала тип әйтерлек машина йә трактор тора, шуға ла бесән әҙерләү, уны ташыу, картуф баҡсаһын һөрөү кеүек ғәмәлдәр проблема түгел.  Сабыйҙарҙың артыуына ҡыуана Рәзилә Ирек ҡыҙы.  “Ергән” МТС-ының урындағы бүлексәһендә эшләүселәр ҙә байтаҡ. Әлбиттә, ҡайһы берәүҙәр Себер, Мәскәү, Ырымбур тарафтарына китеп аҡса таба.  Бында мәктәпкә һәм балалар баҡсаһына 156 кеше йөрөй. 