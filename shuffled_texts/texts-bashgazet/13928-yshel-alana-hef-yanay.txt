Йылайыр урмансылы­ғында, Васильевка ауылынан 4 саҡрым алыҫлыҡтағы урмандағы янғындың сәбәптәре асыҡлана.  Ғәҙәттән тыш хәл ике сәғәт эсендә яйға һалынған.  Янғынды һүндереү йылдамлығы 96 процент тәшкил итә.

 Сәбәптәре әлегә билдәһеҙ. Республикала йәмғеһе 3,71 гектар урман ут эсендә ҡалған.  Урман хужалығы министр­лығы ҡарамағындағы диспетчер хеҙмәтенән хәбәр итеүҙәренсә, һуңғы янғындар 4 һәм 5 июлдә сыҡҡан.  Хәүефле миҙгел башланғандан алып Башҡортостан урмандарында 26 янғын осрағы теркәлгән, 96,63 гектар ер уттан зыян күргән.

 Шәмбе, 5 июлдә, Белорет районының Яңы Абҙаҡ ауылынан йыраҡ түгел 0,1 гектар урман янғындан зыян күргән.  4 июлдә сыҡҡан ут 5-ендә генә тулыһынса һүндерелгән.  Урман хужалығы министрлығының матбуғат хеҙмәте.