Төҙөлөшкә тәғәйен 314 миллион һум аҡса Социаль программалар фондынан бүленгән. Бында конькиҙа йүгереүселәр, хоккейсылар һәм фигуралы шыуыусылар шөғөлләнә аласаҡ.  Башҡортостан Республикаһы ойошторолоуҙың 100 йыллығына төҙөлөп ятҡан Күмертауҙағы спорт объектын 2018 йылдың ноябрендә асырға күҙаллайҙар.
 Белеүебеҙсә, Күмертауҙа боҙ аренаһы 2015 йылда төҙөлә башлағайны.  Ҡала халҡы хоккей ярата, бында Башҡортостан чемпионаты уйындарын, башҡа турнирҙарҙы үткәрергә мөмкин.  Әле эштәр аҙағына яҡынлаша, тиҙҙән ҡала халҡы һәм ҡунаҡтар өсөн 600 кешелек спорт объекты үҙ ишектәрен асасаҡ.  Әҙерлек һәм һаулыҡ тергеҙеү өсөн тренажер залы буласаҡ. Спортсылар өсөн бөтә шарттар булдырыласаҡ, алты уңайлы сисенеү бүлмәһе эшләйәсәк. 