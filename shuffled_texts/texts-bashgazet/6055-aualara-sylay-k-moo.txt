Сулпан МИҢЛЕБАЕВА, Ҡала мәҙәниәт йортонда “Һауаларҙа сыңлай көҙ моңо” тигән шиғыр һәм йыр байрамы гөрләп үтте.
 Оҫта бейеүсе Азалия Әминеваның, “Аман” балалар ансамбленең сығыштары кисәгә йәм һәм йән өҫтәне.  Байрамды ҡала хакимиәтенең мәҙәниәт бүлеге мөдире Зөфәр Зиннәтуллин менән яҙыусылар ойошмаһының яуаплы секретары Хәмит Ирғәлин асты.  Уларҙың һәр сығышын зал көслө алҡыштар менән ҡаршы алды. Сәхнәгә бер-бер артлы Тимер Ниәтшин, Мәрйәм Күсмәева, Сибәғәт Рахманғолов, Мөҙәрис Багаев, Вәрис Аҡбашев кеүек талантлы яҙыусылар күтәрелде.  Сәхнәлә сыңлаған көҙ моңо, шағирҙарҙың көҙ миҙгеле тураһында яҙылған тәрән эстәлекле шиғырҙары тамашасы күңеленә ауаздаш булғандыр.
 Ғөмүмән, миҙгел байрамы юғары кимәлдә үтте.  Моңло тауышлы йырсылар Резеда Мөхәмәтова, Ольга Шишкина, Ринат Ғүмәров, Лариса Фәсхетдинова, Наталья Антоноваларҙың йырҙары берәүҙе лә битараф ҡалдырмағандыр. Моңло йырҙарҙы дәртле бейеүҙәр алыштырҙы.  Өфө ҡалаһынан килгән ҡәҙерле ҡунағыбыҙ, билдәле яҙыусы Мәрйәм Бураҡаеваның да сығышы бик фәһемле булды. Стәрлетамаҡ ҡалаһында йәшәп ижад иткән шағирҙар Рәмзәнә Абуталипова, Земфира Муллағәлиева, Рәсим Рәхмәтуллин, Римма Ғәлимова, Булат Кәрим, Любовь Әфләтунова, Валерий Коваленко, Геннадий Тимофеевтарҙың да сығышы бөтәһенә лә оҡшаны. Билдәле шағирә Рита Фәтҡуллина етәкселегендәге “Ашҡаҙар” әҙәби түңәрәге ағзалары Тимур Усманов, Тимур Рәхмәтуллин, Азалия Зарипова, Гөлфиә Бикмөхәмәтоваларҙың да сығышын тамашасылар көслө алҡыштар менән ҡаршыланы. Стәрлетамаҡ яҙыусылар ойошмаһының
әҙәби консультанты. Кисәгә Ишембай, Мәләүез, Өфө ҡалаларынан, Ауырғазы районынан да ҡунаҡтар саҡырылғайны.