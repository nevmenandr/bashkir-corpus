Урал тауы һыртындағы һелкенеште Екатеринбург, Ревда, Первоуральск, Новоуральск ҡалалары халҡы ла тойған.
 Үҙәккә тура килгән урында иҙәндәр һелкенгән, йорт йыһаздары шылып йөрөгән.  Башҡортостандың ошо төбәккә сиктәш Мәсетле, Балаҡатай райондары ла – тәбиғәт күренешенең шаһиты.  Был хәл бер нисә секунд дауам иткән, шуға ла күптәр яҡында нимәлер шартлаған тип уйлаған. Бәхеткә күрә, йорттарҙың емерелеүе, кешеләр үлеүе теркәлмәгән. Уҙған йәкшәмбелә Свердловск өлкәһендә ер тетрәү осрағы теркәлгән.  Ғалимдар фекеренсә, бындай күренеш Уралда һирәк осрай.  Уларҙың иҫәпләүенә ҡарағанда, биләмәлә ер тетрәүҙең 116 йылдан ғына ҡабатланыуы ихтимал. Рәсәй Фәндәр академияһының Уралдағы Геофизика институты ғилми хеҙмәткәре Александр Гуляев белдереүенсә, әлеге ер тетрәүҙең магнитудаһы 4.2 балл булған. 