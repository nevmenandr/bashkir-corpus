Шул уҡ ва­ҡытта, белгестәр билдәлә­үенсә, хайуандарға ҡарата яуаплылыҡты арттырыу йәһәтенән тәрбиә эштәрен көсәйтеү мәсьәләһе лә көн ҡаҙағында ҡала.  Башҡортостандың Дәүләт Йыйылышы — Ҡоролтай депутаттары Өфө ҡалаһы хакимиәтенә тиҙ арала берәҙәк хайуандарҙы аҫрау һәм тотоу буйынса “юл картаһын” тормошҡа ашырыу буйынса мөрәжәғәт әҙерләгән.  Был аҙым тәү сиратта йәмәғәт хәүефһеҙлеген тәьмин итеү, йоғошло ауы­рыу­­ҙарҙы киҫәтеү маҡ­сатында яһала.  Сөнки күптәр эт йәки бесәйҙе аҫрауға ала ла бер-ике көндән урамға сығарып ебәрә. Мөрәжәғәтте әҙерләүҙә Аграр мәсьәләләр, экология һәм тәбиғәттән файҙаланыу буйынса комитет рәйесе Рәсүл Ғосманов, уның урын­баҫарҙары Римма Үтәшева һәм Руфина Шаһапова, йәмәғәт ойошмалары вәкил­дәре, хайуандарға ярҙам күрһәтеүсе хәйриә фондтары белгестәре ҡатнашҡан.  Документ тейешле норматив-хоҡуҡи акттар ҡабул итеүҙе, берәҙәк хайуандарҙы аҫрау һәм уларҙы тотоу тәртибен көйләүҙе, приюттарҙың эшмәкәрлеген өйрәнеүҙе күҙ уңында тота.
