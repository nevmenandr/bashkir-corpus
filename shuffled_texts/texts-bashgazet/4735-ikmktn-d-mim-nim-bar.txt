Ул — аҡһым, углевод, витамин, минераль берләшмәләр сығанағы ғына түгел, ә ҡайһы бер ауырыуҙарҙы дауалау һәм иҫкәртеүҙә ярҙамсы ла. Халыҡтың туҡланыуы яҡшыра, төрләнә, аҙыҡ-түлек күбәйә барһа ла, икмәк әле лә төп ризыҡ булып ҡала.  Һеҙҙең хәтер янсығына бер нисә файҙалы кәңәш тәҡдим итмәксебеҙ.
- Икмәкте ҡатмаһын өсөн 20–25 градус йылылыҡтағы бүлмәлә махсус һауыттарҙа (ағас булһа, тағы ла яҡшыраҡ) һаҡларға кәрәк.  Энергетик ҡиммәте һәм үҙләштереүсәнлеге йәһәтенән ондоң юғары сортынан бешерелгәне иң яҡшыһы һанала.  Хатта ҡатҡан икмәк тә оҫта хужабикәләр ҡулында тәмле ризыҡҡа әүерелә.  Һирәк осрай торған ғәжәп сифат хас уға: бер ваҡытта ла ялҡытмай һәм һәр саҡ файҙалы.  Ошондай шартта ул 48–60 сәғәт буйы һаҡлана ала.
- Аҙнаһына бер тапҡыр икмәк һауытын йыуып киптерегеҙ.
- Бойҙай һәм арыш икмәген бергә һаҡламағыҙ, сөнки аҡ икмәктең тәме насарланасаҡ.
- Ҡалас ризыҡтарын целлофан ҡапсыҡтарҙа һаҡлау һәйбәтерәк.
- Икмәкте кәрәгенсә генә телергә өйрәнегеҙ.
- Кипкән икмәк файҙалы, сөнки ундағы крахмал үҙгәреш кисерә, шуға күрә яҡшыраҡ үҙләштерелә.
- Ҡатыңҡырап киткән икмәк һәм ҡалас ризыҡтарын майлы табала ике яҡлап ике-өс минут тирәһе ҡыҙҙырып алһағыҙ, тәмле булыр.
- Ҡатҡан икмәкте быуҙа йомшартып алһағыҙ, тәмен дә, сифатын да үҙгәртмәҫ, әммә ул артабан һаҡлау өсөн бармай, ашап бөтөрөү хәйерлерәк.