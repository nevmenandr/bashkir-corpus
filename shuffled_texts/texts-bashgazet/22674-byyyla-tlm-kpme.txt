“Фытыр саҙаҡаһы бирелмәйенсә, Рамаҙан айында ҡылған изге ғәмәлдәр һәм ураҙа Аллаһ Тәғәләгә еткерелмәҫ”, – тигән пәйғәмбәребеҙ Мөхәммәт ғәләйһис-сәләм.  Ошо аҡса өлкән кешене бер көн туҡландырыуға етергә тейеш.  Саҙаҡаның хаҡы беҙҙә быйыл түбәндәгесә.

* Матди хәле уртасанан түбән мосолмандар өсөн – ғаиләнең һәр ағзаһынан 50 һум.
* Урта хәллеләргә – ғаиләнең һәр ағзаһынан 150-шәр һум.
* Хәллеләргә – ғаиләнең һәр ағзаһынан 250-шәр һум.
* Ураҙаны ҡалдырған һәр көн өсөн фидиә саҙаҡаһының күләме – 150 һум.  Был сумма төбәктәге төп аҙыҡ-түлектең хаҡына ҡарап иҫәпләнә.  Әгәр мосолман ай дауамында ураҙа тота алманы икән, 4 350 һум фидиә саҙаҡаһы бирә.
* Зәҡәттең нисәбе – 225 мең һум.