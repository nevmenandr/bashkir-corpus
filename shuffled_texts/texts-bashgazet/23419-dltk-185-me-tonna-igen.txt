Уның маҡсаты – игенгә эске хаҡты тотороҡландырыу.  Республика Ауыл хужалығы министрлығының матбуғат хеҙмәтенән хәбәр итеүҙәренсә, быйыл иген интервенцияһында 15 райондан 29 хужалыҡ ҡатнашыу теләген белдергән.

 Уңыш мул булған осраҡта был сара игендең артығын баҙарҙан алыу һәм хаҡтың үҫешен дәртләндереү мөмкинлеген бирә.  Һөҙөмтәлә аграрийҙар юғалтыу кисермәй.  Тауар интервенцияһы уңыш аҙ булған йылдарҙа дәүләт фондынан игенде баҙарға сығарыу ярҙамында хаҡты түбәнәйтеүгә йүнәлтелә.
2009 йылдан интервенцияны үткәреү буйынса дәүләт агенты – Берләштерелгән иген компанияһы. Дәүләт интервенция фондына Башҡортостан аграрийҙары 185 мең тоннанан ашыу яңы уңыш игенен һатырға ниәтләй.  Әйткәндәй, Рәсәйҙә иген һатыу һәм һатып алыу буйынса дәүләт интервенциялары 2001 йылдан үткәрелә. 