Волга буйы федераль окру­гындағы йәштәр форумы Һамар өлкәһендә уҙғарыла.  Унда округ­тың төрлө төбәктәренән һәм ҡайһы бер сит илдәрҙән ике мең­дән ашыу, ә Башҡортостандан йөҙләп кеше ҡатнаша. Республика Йәштәр сәйә­сәте һәм спорт министр­лығының төп консультанты Зөлфиә Сәмиғул­ли­на әйтеүенсә, 19 июндә проект­тарҙы теркәү башланды.  Башҡортостан йәштәре “iВолга-2015” форумына 80-дән ашыу проект тәҡдим итте.

 Ул һәләтле, ижади йәштәрҙе берләш­тереү мөмкинлеген бирәсәк.  Иң ҙур баһа алған эштәр федераль этапҡа үтә. Проектта иң күп тауыш йыйған төбәк еңеү яулаясаҡ.  Башҡорт­остан делегацияһы “PROСВЕТ” төбәк йәштәр суб­мәҙә­ниәте фестивален үткәреүҙе тәҡ­дим итә.  Һәр кеше үҙ проектының асылын аңлатасаҡ.  Еңгән осраҡта беҙҙекеләр ки­ләһе йыл, Волга буйы йәш­тәрен йыйып, Өфөлә фес­­тиваль үткәрергә ниәт­ләй. Бынан тыш, быйылғы сарала йәмәғәт проекттары конкурсы ла ойошторола. 