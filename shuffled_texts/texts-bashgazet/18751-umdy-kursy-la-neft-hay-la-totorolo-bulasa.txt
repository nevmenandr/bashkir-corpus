Иҡтисади фараз яһау еңел түгел, ләкин Алексей Улюкаевтың ышаныслы итеп әйтеүе беҙҙең илдең генә түгел, донъяның башҡа дәүләттәре вәкилдәренең дә иғтибарын йәлеп итте.

– Һум тотороҡло, уның осһоҙланыуы йә, киреһенсә, нығыныу ихтималлығы берҙәй, — тине Алексей Валентинович.  Нефть хаҡы күтәрелеп-төшөп тороуға ҡарамаҫтан, бер баррель 50 доллар тирәһендә тирбәлеүен дауам итәсәк. Капиталдың ситкә “ҡасыуы” ла кәмейәсәк.  — Макропрогнозды ҡабаттан ҡарау өсөн сәбәп юҡ.  Халыҡ-ара валюта фонды иһә, донъялағы иҡтисади хәлдең насарая барыуына ҡарамаҫтан, Рәсәйҙәге тулайым эске продукттың артабан артасағын белдергән. Рәсәйҙең иҡтисад министрының был тынысландырыусы күрәҙәлеге саммиттарҙың матбуғат үҙәгендә яңғыраны.  Әлеге көндә ил ҡаҙнаһы ошо фараз нигеҙендә төҙөлә, инвестиция портфеле лә шуға нигеҙләнәп туплана.  Бөгөнгө мәғлүмәттәргә ҡарағанда, йылдың тәүге яртыһында Рәсәйҙән 52 миллиард доллар сығарылған.
– Быйылға беҙҙең рәсми фараз 110 миллиард доллар ине, ләкин уны кәметергә, 90 миллиард доллар тирәһенән арттырмаҫҡа форсатыбыҙ бар, — тине министр.