Иҫке Туймазы ауылында Бөйөк Ватан һуғышында Еңеүгә ҙур өлөш индергән тыл хеҙмәткәрҙәре һәм шул осор балалары иҫтәлегенә һәйкәл асылды.

 Тере сәскәләргә күмелгән һәйкәл алыҫ йыл­дар­ҙағы тарих биттәрен, Еңеү көнө хаҡына ғүмере, сәләмәтлеге менән иҫәпләшмәгән тыл ҡаһарман­дары исемен мәңгеләштереүҙән тыш, яҡташтар күңелендә оло ғорурлыҡ тойғоһон да һаҡлаясаҡ. Туймазы районы үҙенең хеҙмәт династиялары менән элек-электән дан тота.  Тантаналы сарала һуғыш ветерандары, тыл батырҙары, хакимиәт вәкилдәре, уҡыусылар ҡатнашты.  Былтыр респуб­ликалағы тыл хеҙмәткәрҙәренә арналған берҙән-бер иҫтәлекле һәйкәл райондың Төмәләк ауы­лында асылғайны. Стеланы асыу хоҡуғы райондың почетлы гражданы, теплицала йәшелсә үҫтереүҙе башлап йөрөгән Рәшит Ғәбдрәхимовҡа һәм район хакимиәте башлығы урынбаҫары Сергей Подопри­хинға бирелде.