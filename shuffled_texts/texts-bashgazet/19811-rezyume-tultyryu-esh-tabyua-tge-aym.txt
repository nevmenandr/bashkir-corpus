Ҡасан эшкә урынлашҡанһығыҙ һәм унан кит­кәнһегеҙ, компанияның эшмәкәрлеге, биләгән вазифағыҙ — береһен дә төшөрөп ҡалдырмағыҙ. Әҙерлекте бүтәндәрҙең резюмеһын өйрәнеүҙән башлағыҙ.  Бе­ренсенән, был алым талаптар, шарттар тураһында белешмә алырға ярҙам итһә, икенсенән, бүтәндәрҙең ыңғай яҡтарын өйрәнергә мөмкин йәки, киреһенсә, ниндәйҙер хатаны ҡабатламаҫһығыҙ. Фото, мот­лаҡ булмаһа ла, һәр саҡ иғтибарҙы үҙенә тартыусан.  Әлбиттә, бөгөн бер кемдең дә арзанға бил бөккөһө килмәй, шуға күрә мөмкин тиклем юғары эш хаҡын билдәләгеҙ, ә уны кәметеү бер ҡасан да һуң түгел. Үҙегеҙҙең электрон адресығыҙҙы булдырығыҙ, телефонығыҙҙы теркәргә онотмағыҙ. Резюмены ҡабаттан ентекләп уҡып сығығыҙ, бәләкәй генә хатаға ла юл ҡуйылырға тейеш түгел. Яҙмалағы мөһим пункт — һеҙ теләгән эш хаҡы.  Резюмеға үҙегеҙҙең нимә менән мауығыуығыҙҙы ла индерегеҙ, шәхси сифат­тарығыҙҙы ла өҫтәгеҙ.  Ҡайһы юғары уҡыу йортон тамам­ла­ға­нығыҙ, ниндәй курстарға, тренингтарға йөрөгәнегеҙ хаҡында мәғлүмәт тә документта мотлаҡ урын алырға тейеш. Тәғәйен вакансия тураһында ғына һүҙ йөрөтөгөҙ, ә ҡулдан килмәгәнде теҙеп сығыу кәрәкмәй. Аҙаҡҡы эш урынынан ҡылыҡһырлама алып килеү шулай уҡ һеҙҙең файҙаға.  Быға тиклемге эш урынығыҙ тураһында тәф­сир­ләп яҙығыҙ.  Рәсми фотоғыҙ бар икән, бигерәк тә һәйбәт.