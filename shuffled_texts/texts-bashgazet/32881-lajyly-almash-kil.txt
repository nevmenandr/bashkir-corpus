Матур сара өҫтәмә белем биреү учреждениелары кол­лек­тивтарының йөкмәткеле концерты менән тамамланды. Рәсәйҙә балаларға өҫтәмә белем биреү өлкәһенә 100 йыл тулыуҙы әлшәйҙәр матур саралар һәм уңыштар менән ҡаршыланы.
 Һәләтле педагогтар тәрбиә­ләгән балаларҙың төрлө кимәлдәге конкурстарҙа еңе­үе ҙур ғорурлыҡ тойғоһо уята.  Ат-спорт мәктәбе лә, башҡа балалар учреждениелары кеүек, яңы тәрбиә­ләнеүсе­ләрен ҡолас йәйеп, шатланып ҡаршы ала һәм моң­һоуланып оҙата.
 Юбилей тантанаһына арнал­ған сарала балаларҙың спорт, робот техникаһы, авиамоделизм, фотоға төшөрөү буйынса мауыҡтырғыс эш­тәре, наградалары менән та­нышырға мөмкин булды.  Районда өҫтәмә белем биреү менән Пионерҙар йорто, Балалар сәнғәт һәм үҫмер­ҙәр-спорт мәктәптәре, “Бейеклек” клубы шөғөлләнә. 