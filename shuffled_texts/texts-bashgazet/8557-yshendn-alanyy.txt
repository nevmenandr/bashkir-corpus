Бының өсөн ҡайһы бер билдәләрҙе белеү кәрәк. Йәшен алдынан, ғәҙәттә, ел тына йәки йүнәлешен үҙгәртә. Йәшен ваҡытында ҡалҡыу урында лагерь ҡороу, шулай уҡ палаткала тимер әйберҙәр һаҡлау ҡурҡыныс. Әгәр ҙә йәшен йәшнәгәндә, өйҙән башҡа урында булһағыҙ, яңғыҙ ағасҡа ышыҡланмағыҙ. Ҡаяларға, ҡырын торған стеналарға һөйәлергә, урман ситенән, һыу ятҡылыҡтары эргәһенән атларға һәм туҡтарға, ҡая аҫтында йәшеренергә тәҡдим ителмәй. Еүеш тән һәм кейем йәшен атыу хәүефен арттыра. Йәшен йәшнәгәндә йүгерергә, тығыҙ төркөм булып хәрәкәтләнергә ярамай. Иң һәйбәте, әлбиттә, асыҡ урында йәшен аҫтында ҡалмау.  Йәшен ваҡытында урманда ҡалғанда тәпәш ағастар араһында йәшенеү һәйбәтерәк, ә асыҡ урында тап булғанда ҡоро соҡорҙо, ҡаҙылған ерҙе һайларға кәрәк. Ел йәшен хәрәкәте йүнәлеше хаҡында дөрөҫ мәғлүмәт бирмәй, ул йыш ҡына елгә ҡаршы килә. Ҡомло һәм ташлы ер, йәшендә балсыҡлыһына ҡарағанда, хәүефһеҙерәк.