Әммә оҙон ялҡытҡыс ҡыштан һуң наҙлы яҙ ки­лә, ҡара болоттарҙы йы­рып ҡояш сыға, бөт­мәҫ-төкән­мәҫ ҡараңғылыҡты еңеп яҡты өмөт тыуа.  Бөгөнгө ауырлыҡ­та­ры­быҙ ҙа мәңгелек түгел.  Балаларыбыҙ бер ҡасан да, бер ҡайҙа ла “Беҙ – Башҡорт еренән” тип әй­тергә оялмаһын ине.  Улар­ҙы кешелек донъяһына барып ҡушылырлыҡ ғорур тәби­ғәтле, әҙәпле, алдын­ғы ҡарашлы шәхестәр итеп тәрбиәләй алһаҡ, әсәлек маҡсатыбыҙға, бурыста­ры­быҙҙың үтәлеүенә өл­гәштек, тип әйтә алырбыҙ. Иң тәүҙә мин донъя тотҡаһы булған ҡатын-ҡыҙ­ға мөрәжәғәт итер инем: матурлыҡ, зауыҡ, әҙәп донъя­һының алтын асҡыс­тары – Әсә ҡулында! Үҙебеҙҙе, балаларыбыҙҙы матурлыҡтан, әхлаҡ-әҙәптән мәхрүм итһәк, кемгә әйләнербеҙ һуң? Рәсәйҙең Дәүләт Думаһы депутаты, философия фәндәре докторы, профессор Зөһрә Йыһанур ҡыҙы Рәхмәтуллина:
— Эйе, көндәлек тор­мо­шобоҙ ҡатмарлана, ха­лыҡ ҡырыҫлана, ту­­паҫ­лыҡ, йәм­һеҙлек күбәйә ба­ра.  Халҡыбыҙ ғүмер баҡый киң күңелле, кешелекле, эскерһеҙ, ҡунаҡсыл булыуы менән дан ҡаҙанған. 