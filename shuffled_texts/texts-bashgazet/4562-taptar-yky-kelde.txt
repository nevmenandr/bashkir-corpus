Зөһрә САДИҠОВА. Олоғайған көндәрендә кемгә таянырҙар, ҡайҙа йыуаныс табырҙар һуң?  Урамға сыҡһаң, хайран ҡалаһың: тәмәке тартыу — ғәҙәти күренеш, эскелек тарала, наркомандар күбәйә.  Күкрәк киреп, яман һүҙҙәр менән әрепләшкәндәренең намыҫы ҡайҙа? Бына шуға йән әрней.
 Нефтекама ҡалаһы. “Мең көн күләгә булып йөрөгәнсе, бер көн кеше булыуың яҡшы”, — тип өйрәткән ата-бабаларыбыҙ.  Әҙәпле ир-ат ил-ара ыҙғыштарҙы туҡтатыу өсөн көрәшһә, урамда эсеп, йүнһеҙ юлда йөрөгәндәре ни эш ҡыйрата икән?  Бурысыбыҙ — ошо таптарҙы бөтөрөү, сөнки улар барлыҡ яҡшы нәмәне ҡарайта.  Элек-электән йөрәк ҙурлығы, күңел яҡтылығы тәүге урында торған. “Баланан бәхетең булһа, ҡарт көнөңдө йәм итер, баланан бәхетең булмаһа, иртә йәштән ҡарт итер”, — тип юҡҡа ғына әйтмәгәндәр.  Әлбиттә, яҡшы кешеләрҙе һәр ҡайҙа ла хөрмәт менән ҡаршы алғандар, “намыҫлы кеше — ырыҫлы кеше” тип һаналған.  Үкенескә ҡаршы, хәҙер ундайҙар аҙайғандан-аҙая, ә әҙәпһеҙлек арта.  Ә уларҙың ата-әсәһенә был оло ҡайғы-хәсрәт бит.  Бер тамсы дегет бер мискә балды боҙған кеүек, улар яҡындарын, дуҫтарын һәм туғандарын ҡайғыға һала, ут эсендә йәшәргә мәжбүр итә. Йүнһеҙҙәр ғүмер буйы күләгә булып йөрөй һәм баҫҡан ерендә бысраҡ ҡалдыра.  Бындай әҙәмдәр абруйһыҙ, сөнки улар — йәмғиәттең сире.  Ата-әсәһен хөрмәт итмәгән, Аллаһы Тәғәләне онотҡан бәндәләрҙә оят тигән сифаттың эҙе лә юҡ. 