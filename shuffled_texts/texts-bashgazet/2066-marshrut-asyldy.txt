Февралдә Башҡортостан Президенты Рөстәм Хәмитов "Вся Уфа" телеканалында тура эфирҙа республика халҡының һорауҙарына яуап биргәйне. Өфө ҡалаһы хакимиәтендә белдереүҙәренсә, мәсьәлә тиҙ арала хәл ителгән: ДОК-тан 18-се дауаханаға тиклем 204-се маршрут йөрөйәсәк.  Шулай уҡ 6-сы дауахананан Дим биҫтәһенә тиклем – 218-се, Сипайловонан Күҙ хирургияһы үҙәгенә тиклем 222-се маршруттар яңыртылған. Унда баш ҡаланың Блюхер урамында урынлашҡан 18-се дауаханаға тиклем автобустарҙың бөтөнләй тиерлек йөрөмәүе, меңдән ашыу хеҙмәткәр эшләгән, йөҙҙәрсә пациент дауаланған учреждениеға барып етеүе бик уңайһыҙ булыуы хаҡында ла һүҙ булды. 