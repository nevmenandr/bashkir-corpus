“Былтыр октябрҙә Парижда “Башҡортостан — Рәсәй ынйыһы” тигән презентация уҙҙы.  Уны беҙ сит илдәрҙә Рәсәйҙең абруйын күтәреү эшенә тос өлөш тип баһалайбыҙ”, тиелә унда. Башҡортостан Президенты Рөстәм Хәмитов исеменә БДБ, сит илдәрҙә йәшәгән ватандаштарыбыҙ эштәре һәм халыҡ-ара гуманитар хеҙмәттәшлек буйынса федераль агентлыҡ етәксеһе Константин Косачевтан рәхмәт хаты килде.

 Хатта республика башлығына халыҡ-ара гуманитар хеҙмәттәшлекте үҫтереү эшмәкәрлегендә әүҙем ҡатнашҡаны өсөн оло рәхмәт белдерелә. 