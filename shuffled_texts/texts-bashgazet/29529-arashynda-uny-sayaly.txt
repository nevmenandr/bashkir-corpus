Ҡарашында уның – саялыҡ...  Баҫалҡы ла ул, бер үк ваҡытта ғорур ҙа...  Булмышына сал быуаттарҙан ырыҫ яғылған, милләтенең рухи балҡышынан ҡот ҡойолған, бәрәкәт үрелгән...  Һәм күңелдә – тәрән тамырҙарҙан – ата-бабаларҙан килгән илаһи моң...  Тәрбиәһе уның – халҡынан...  Ябайлығы – тәрбиәлелегендә...  Ә ул – башҡорт ҡыҙы... Нәзәкәтле йәндә – Урал армыттары бейеклеге һәм йөҙйәшәр ҡарағастар шауы, саф шишмәләр сыңы һәм бөркөт саңҡыуы, күҙ яуын алырлыҡ сәскәләр гөлләмәһе һәм күбәләктәрҙең сихри ҡанат елпеүе...  Ғорур, тик тәкәббер түгел...  Уның бөйөклөгө – ябайлығында...  Ҡарашында уның – саялыҡ...  Баҫалҡы, әммә быҫҡып йәшәй торғандарҙан түгел...  Яҙмышында уның – иленең данлы үткәне лә, яҡты киләсәге лә...  Саялыҡ артында – нәзәкәтлек...  Саялыҡҡа ҡушылған һомғоллоҡ...  Халҡы – башҡорт... 