Бөгөн халыҡтың сәләмәтлек торошо – иң көнүҙәк мәсьәлә.  Был йәһәттән дәүләттең физик культура-һауыҡтырыу мәсьәләләренә мөнәсәбәте мөһим әһәмиәткә эйә.  Улар урта белем биреү ойошмаларында барлыҡҡа килһә, тағы ла отошлораҡ.  Бөтә донъя һаулыҡ һаҡлау ойошмаһы мәғлүмәттәренә ҡарағанда, кешенең сәләмәтлеге 60-65 процентҡа – физик хәленә, 15-20 процентҡа медицинаның ҡеүәтенә бәйле.  Ниңә «Спортивный Башкортостан» гәзитен тергеҙмәҫкә?  Халыҡты спорт менән шөғөлләнеүгә күпләп йәлеп итеү өсөн мәҙәни-спорт клубтарын ойоштороу яҡшы булыр ине.  Улар ҡаты ауырыу кисергәндәр, насар ғәҙәт­тәрҙән арынырға теләгәндәр өсөн дә бик яҡшы урынға әйләнәсәк.  Ошо хаҡта онотмаһаҡ ине. Мәҙәниәттең, физик культураның, меди­цинаның һәр кемде ҡәнәғәтләндерерлек булыуы илдең өҫтөнлөгөн, хатта бөйөк­лөгөн билдәләй. Бер нисә миллион кеше йәшәгән төбәк һаналһаҡ та, спорт тураһында үҙебеҙҙә донъя күргән баҫма юҡ.  Республика дауалау-һауыҡтырыу диспансеры һәм Өфөләге «Марафон» йүгереүселәр клубы нигеҙендә һауыҡтырыу спорты менән шөғөлләнеүҙе ойоштороу буйынса ғилми-методик үҙәк төҙөргә мөмкин. Каникулда балалар ҙа буш ваҡытын ошонда үткәрәсәк. Шуға имен тормош алып барыуға ынтылыш тәрбиәләргә кәрәк.
 Сәләмәтлекте нығытып була, был – мөһим мәсьәлә. 