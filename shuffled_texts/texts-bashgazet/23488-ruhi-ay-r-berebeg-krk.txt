Гәзит-журналдарҙы ташыуға тарифтар үҙгә­решһеҙ ҡала.  Кешегә рухи аҙыҡ бик кәрәк.  Шулай уҡ халыҡ өсөн барлыҡ ташламалар һаҡлана.  1 сентябрҙә киләһе йылдың тәүге яртыһына ваҡытлы матбуғат баҫмаларына яҙылыу кампанияһы башланды.
 – Әлеге кампания барышында Рәсәй почтаһы ошо маҡсатҡа 700 миллион һум аҡса бүлә.  Иң элек Бөйөк Ватан һуғышы ветерандарына, I һәм II төркөм инвалидтарына ярҙам күрһәтелә. Бергә булдыҡ, бергә ҡалайыҡ! Милли баҫмаларыбыҙ, шул иҫәптән “Баш­ҡорт­ос­тан” гәзите лә, ошо йүнәлештә бар көсөн һала. Рәсәй Киң коммуникациялар һәм элемтә министрлығы ҡарама­ғындағы Төбәк баҫма киң мәғлүмәт саралары буйынса эксперт советы тарафынан әҙерлән­гән исемлеккә ингән баҫмаларға ташлама ике тапҡырға (15 проценттан 30 про­центҡа тиклем) арта.  Йыл аҙағына тиклем бөтә почта бүлексәләрендә, шулай уҡ Рәсәй почтаһының podpiska.pochta.ru махсус сайтында онлайн режимында яратҡан баҫмағыҙға яҙылырға мөмкин. Шул уҡ ваҡытта уҙған мат­буғатҡа яҙылыу кампания­һын­да бындай баҫмалар һаны 1940 булһа, әле 2357-гә етте.
– Быйыл дәүләт һәм эксперттар берләш­мәһе халыҡтың төрлө социаль төркөмдәре яратып уҡыған баҫ­маларға адреслы ярҙамды ла икеләтә арттырырға ҡарар итте, – тине Рәсәй почтаһы генераль директоры урын­баҫары Инесса Галактионова. 