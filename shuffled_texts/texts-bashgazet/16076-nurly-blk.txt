Күркәм акция республикабыҙ райондары буйлап ышаныслы атлай.  Бөгөн төҙөлөш менән шөғөлләнә, уның объекттары республикала ғына түгел, күрше Силәбе, Ырымбур яҡтарында ла бар. “Строймеханизация” яуаплылығы сикләнгән йәмғиәтенең генераль директоры Нур Тажетдиновтың 100 кешегә “Башҡортостан” гәзитен яҙҙырып, бүләк яһауы – быға асыҡ миҫал.
 Афарин! Нур Азамат улы сығышы менән Баймаҡ районының 2-се Этҡол ауылынан.  Башҡортостандың Дәүләт Йыйылышы – Ҡоролтай депутаты булараҡ Нур Тажетдинов, төбәктең рухи үҫешенә ҙур йоғонто яһап, үҙ эшселәренә, ауылдаштарына, күп балалы ғаиләләргә, ағинәйҙәргә, хеҙмәт ветерандарына хөрмәт йөҙөнән матур күстәнәс әҙерләне. 