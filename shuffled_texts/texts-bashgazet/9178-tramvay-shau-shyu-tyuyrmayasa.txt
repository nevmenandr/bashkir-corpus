Яңы технологияның сере — эсендә арматура ҡоросо һәм химик өҫтәмәләр ҡушылған баҡыр сым булған махсус бетон плитәләрҙә.  Өфөнөң Октябрь проспекты менән Һәҙиә Дәүләтшина бульвары киҫешкән урында яңы технология буйынса трамвай юлы һалына.  Өфөлә бындай технология буйынса тәүге трамвай юлы Ульяновтар урамында һалынғайны. Ябай тимер-бетондан айырмалы, плитәне етештергәндә быулы камералар файҙаланылмай, ул ғәҙәти температурала 28 көн дауамында "өлгөрә".  Хәҙер рельстар буйлап йөрөгән транспорт шау-шыу тыуҙырмаясаҡ.
 Тағы ла бер үҙенсәлеге — плитәлә трамвай рельсы өсөн махсус резинаға ултыртылған улаҡ бар.  Плитәнең өҫтө яуым-төшөмгә бирешмәй торған ике ҡатлам лак менән буялған. Шуға күрә хәрәкәт барышында шау-шыу, һелкенеү, туҙан юҡ. 