Быйыл башҡарыу оҫталығы буйынса 8 ҡаланан һәм 15 райондан килгән 43 конкурсант көс һынашты.  Төп бүләккә ошо райондан Фәһим Тоҡомбәтов менән Өфөнән Рәдиф Зарипов лайыҡ булды.
 Сарала ҡатнашыусылар шулай уҡ мәшһүр йырсы Мәғәфүр Хисмәтуллиндың тыуған ауылында булды, уның бюсына сәскә һалды.  Урындағы музыка мәктәбе йырсының исемен йөрөтә.  Сығыштарҙы Рәсәйҙең һәм Башҡортостандың атҡаҙанған артисы Йәмил Әбделмәнов, Рәсәйҙең һәм Татарстандың атҡаҙанған, Башҡортостандың халыҡ артисы Тәнзилә Үҙәнбаева, Башҡортостандың халыҡ артисы Фәнәүи Сәлихов, Башҡортостандың һәм Татарстандың халыҡ артисы Фән Вәлиәхмәтов, Иглин районы хакимиәтенең мәҙәниәт бүлеге начальнигы Лирида Әбүбәкерова баһаланы. Тиҙҙән Иглин ауылындағы яңы урамдарҙың береһенә лә Мәғәфүр Хисмәтуллиндың исемен бирергә ниәтләйҙәр. Конкурстың аҙағында үткән гала-концертта ошо шәхестең репертуарына ингән йырҙар башҡарылды. Иглин районында башҡорт йырҙарын башҡарыусыларҙың Мәғәфүр Хисмәтуллин исемендәге республика конкурсы уҙғарылды.  Әйткәндәй, район етәкселеге Мәғәфүр Хисмәтуллиндың исемен мәңгеләштереүгә тос өлөш индергән. 