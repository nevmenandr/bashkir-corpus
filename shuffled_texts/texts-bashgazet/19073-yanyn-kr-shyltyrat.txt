Янғын сыҡҡан осраҡта урман һағының телефонына шылтыратыу һорала: 8-800-100-94-00 Уны һүндергәнсе ике гектарҙан ашыу ер зыян күрә.  Ошо көндәрҙә күҙәтеү барышында Йылайыр районының Кесе Юлдыбай, Ейәнсура районының Таҙлар, Бөрйән районының Яуымбай ауылдары эргәһендә урман яныуы асыҡлана.  Ял көндәрендә иһә Баймаҡ районының Монасип ауылы эргәһендә янғын сыға.  Йылайыр районында һигеҙ гектарҙан ашыу урман яна. Янғындарҙың яртыһына кешеләрҙең ут менән һаҡһыҙ эш итеүе сәбәпсе булған.  Урман хужалығы министрлығының матбуғат хеҙмәтенән хәбәр итеүҙәренсә, быйыл янғынға бәйле хәүефле осор башланғандан бирле Башҡортостан урман хужалығы биләмәләрендәге
90 гектарҙан ашыу ерҙә 30 ут сығыу теркәлгән. Уларҙы һүндереүгә 65 кеше һәм 22 берә­мек техника йәлеп ителгән. Ведомство вәкилдәре урмандарҙа хәүефһеҙлек ҡағиҙәләре хаҡында онотмаҫҡа саҡыра. 