Был фильмға прокат таныҡлығын биреү, баш тартыу һәм таныҡлыҡты саҡыртып алыу тәртибен көйләгән федераль норматив хоҡуҡ акттары менән ошо законды яраштырыу өсөн кәрәк.  — Бынан тыш, Башҡортостан дәүләт власы органдарының республика прокат таныҡлыҡтарын тапшырыу вәкәләтен көсөнән сыҡҡан тип танырға тәҡдим ителә.  Башҡортостан Республикаһы Дәүләт Йыйылышы — Ҡоролтай депутаттары бишенсе саҡырылышта йомғаҡлаусы пленар ултырышта “Башҡортостан Республикаһында кинематографияға дәүләт ярҙамы тураһында”ғы Башҡортостан Республикаһы Законына үҙгәрештәр индереү хаҡында”ғы Закон проектын беренсе уҡыуҙа ҡабул итте.

— Закон проектында төшөрөүҙе, прокатҡа сығарыуҙы һәм күрһәтеүҙе өлөшләтә финанслау рәүешендәге дәүләт ярҙамы федераль ҡануниәттә төшөнсәһе аныҡ билдәләнгән милли фильмдарға ҡарата күрһәтелеүе күҙ уңында тотола, — тине Дәүләт Йыйылышы — Ҡоролтай Рәйесе Константин Толкачев.  Әле федераль ҡануниәттә төбәк прокат таныҡлыҡтарын тапшырыу ҡаралмаған.