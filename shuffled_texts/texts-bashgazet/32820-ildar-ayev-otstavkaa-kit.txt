Атап әйткәндә, республикала файҙалы ҡаҙылмалар сығарғанда муниципалитет халҡының социаль-иҡтисади һәм экологик мәнфәғәттәре иҫәпкә алынмай, дөйөм таралған файҙалы ҡаҙылмаларҙы законһыҙ сығарыу осраҡтары ла байтаҡ теркәлгән. Башҡортостан Башлығы вазифаһын ваҡытлыса башҡарыусы Радий Хәбиров Хөкүмәткә төбәктең тәбиғәттән файҙаланыу һәм экология министры вазифаһына яңы кандидатура тәҡдим итергә ҡушты.  Сәбәбе – был министрлыҡтың урындағы әһәмиәттәге ер аҫты участкаларын файҙаланыуҙы күҙәтеү өлкәһендә насар эшләүе.
 Республиканың Контроль-иҫәп палатаһы һәм Башҡортостан район-ара тәбиғәтте һаҡлау прокуратураһы ер аҫтын файҙаланыу өлкәһендә бик күп тәртип боҙоу осраҡтарын асыҡланы.  Мәғлүмәт менән Дәүләт Йыйылышы – Ҡоролтайҙың Аграр мәсьәләләр, экология һәм тәбиғәттән файҙаланыу комитеты ултырышында таныштырҙылар.
