Спартак Ильясовты Учалы яҡтарында ғына түгел, республикабыҙҙа ла яҡшы беләләр.  Атаһы Мөжәүир Ильясов – һуғыш һәм хеҙмәт ветераны, бихисап кешеләргә ғилем һәм милли рух биреп ҡалдырған абруйлы педагог.  Был йылдарҙа Спартак Ильясовтың күңелендә халҡыбыҙҙың рухи хазиналары сәскә ата килде, тиҙҙән улар моң булып йырға күсте, ҡеүәтле һүҙ булып ғаләм киңлегенә таралды, китап булып ташҡа баҫыла башланы.  Бөгөн әҙиптең яҙыу маһирлығы ҙур тәжрибәнән, ижад­тың тәменә, йәменә тамам инанған­лыҡтан килә, шуға ла ул нәфис әҙәбиәткә сабыр ғына кескәй хикәйәләр, йөк­мәт­келе мәҡәләләр, тарихи яҙмалар менән килеп инде.  Спартак Мөжәүир улының аһәңле моңо, башҡорт халыҡ йырҙарын үҙенсә генә башҡарыу маһирлығы ла хайран итә.  Утыҙ ике йыл комсомол, партия, ауыл хужалығы тармаҡтарына етәкселек итә Спартак Мөжәүир улы Ильясов.  Ата-әсәһе – барын-табын ырыуының аҫаба баш­ҡорттары, Ҡорама ауылыныҡылар.  Гәзит һәм жур­нал­дарҙа Спартак Ильясовтың эшмәкәрлеге хаҡында мәҡәләләр 1966 йылдан уҡ донъя күрә килә.  Унан һуң комсомолдың Учалы район комитеты инструкторы вази­фаһына эшкә саҡырыла.  Шул осорҙа ул рес­публикаға һәм бөтә Рәсәйгә билдәле “Ләйсән” бейеү ансамблен ойоштороуҙа ҡатнаша. “Йыраусы, халҡының тарихын мөкиббән бирелеп өйрәнеүсе эҙәрмән-шәхес”, тиҙәр уның хаҡында.  Туғыҙ йыл Спартак Ильясов партия комитетын етәкләй.  Аспирантураға ҡалырға тәҡдим итәләр, ләкин хужалыҡ стипендиаты булыу сәбәпле, Ильясовҡа мәжбүри рәүештә ике йыл совхозда эшләргә кәрәк була.  Рухи күтәренкелек биргән илһамлы ижад авторҙың 75 йә­шендә лә, унан һуң да уңышлы дауам итһен! Спартак Ильясов 1941 йылда Учалы районының Иҫтамғол ауылында уҡы­тыусы ғаиләһендә донъяға килгән.  Спартак Х класты тамамлағас, хеҙмәт юлын яңы ойошторолған “Поляковка” совхозында йылҡы көтөүсеһе булып башлай.  Бер­ләштерелгән Белорет районында “Бай­рамғол” совхозының комсомол комитеты секретары була.  Егерме туғыҙ ауылды берләштергән “Поляковка” совхозының партия комитеты секретары итеп һайлана.  Әйткәндәй, бынан бер нисә йыл элек “Башҡортостан” телерадиоком­панияһы­ның “Хазина” ижад берекмәһе һәм ра­йон телевидениеһы уның тураһында фильм төшөргәйне.  Өс йыл Совет Армияһы сафында хеҙмәт итеп ҡайтҡас, ҡабат комсомол эшенә ҡушыла.  1964 – 1969 йылдарҙа Мәскәү ҡалаһындағы Тимирязев исемендәге ауыл хужалығы академияһының зоотехния факультетын уңышлы тамамлай.  Белемгә лә ынтыла йәш етәксе.  Ярты йылдан һуң уны партия эшенә күсерәләр.  Ә авторҙың эш ара­һында яҙған “Сәлим бабай хикәйәте”, “Һунарсы йөрәге”, “Ышан, атай”, “Юғал­ған йондоҙ”, “Һуңғар һәм һуң”, “Батыр­ҙарға һәйкәл кәрәк”, “Азаматмы, әллә Хәжирәкәйме?”, “Ат яратыу” һәм башҡа хикәйәләре, мәҡәләләре район, республика баҫмаларында ташҡа баҫылды.
…Йәнтөйәге Яйыҡ-йортта, Башҡорт­ос­танда уны тыуған ер, ил, мәшһүр шәхестәребеҙ тураһында хикәйәттәр, риүәйәттәр, легендаларҙы һаҡлаусы һүҙ оҫтаһы, халыҡ йырҙарын, ҡоба­йырҙарын, мөнәжәттәрен башҡарыусы тип беләләр.  Спартак Мөжәүир улы, һис шикһеҙ, рухи донъя­быҙҙың бер ынйыһы, халыҡ йыр­ҙа­рын башҡарыусыларҙың хикмәтле күренеше ул. Йөрәк төпкөлөнән урғылып сыҡҡан ҡеүәтле тауышы халҡыбыҙҙың үткәненә, ҡанлы-шанлы тарих тамырҙарына илтә, арҙаҡлы шәхестәребеҙҙе данлай.
 Ата-әсәһе Спартактың күңелендә халҡыбыҙҙың тарихына, ауыҙ-тел ижадына һөйөү, бай рухи мираҫ ҡалдырып донъя ҡуя. Шулай итеп, ул – етәксе, белгес кенә түгел, халҡыбыҙҙың рухи байлығын һаҡлаусы, уны милләтебеҙҙең йәш быуынына ҡайтарып биреүсе йырсы-тарихсы ла. Ул “Иҫке Урал”, “Ирә­мәлкәй”, “Хәтирәкәй”, “Ғүмер”, “Кө­йөлдө”, “Азамат кантон”, “Төхфәт кантон” йырҙарын, “Ҡасҡындар” ҡоба­йырын айырыуса илһам, тулҡынлы тауыш, килешле өн-ауаз менән тыңлау­сыға еткерә.  Үҙгәртеп ҡороу башланғас урындағы етәкселек менән фекер айырмалығы һөҙөмтәһендә ауыл хужалығы эшмәкәрлегенән ситлә­шергә мәжбүр була. Унан һуң ул “Урал” колхозы рәйесе, райондың ауыл хужалығы берекмәһендә – белгес, “Поляковка” совхозында директорҙың етештереү буйынса урынбаҫары була, һуңынан хужалыҡ директоры вазифа­һында ла эшләй. Әсәһе Хәтимә Ҡорам­шина-Ильясова ла данлы хеҙмәт юлын үткән, “кулак” ҡыҙы булараҡ, золомдоң әсе-сөсөһөн күп татыған.  Спартак Ильясов башҡорт әҙәбиәтенә “Ҡолой кантон”, “Биғылый” романдары, повестары, хикәйәләре, хәтернамәләре менән айырым ижад ыҙаны һалыусы булып килеп инде.  Әйткәндәй, Хәтимә өләсәй – БАССР Үҙәк башҡарма комитетының тәүге рәйестәренең береһе Хафиз Ҡушаевтың һеңлеһе.