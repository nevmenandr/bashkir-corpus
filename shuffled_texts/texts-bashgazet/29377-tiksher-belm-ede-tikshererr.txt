Контроллек итеүселәр шулай уҡ ҡайһы саҡ тикшереү сараларының ваҡытын да боҙған, уның һөҙөмтәләрен тейешле кимәлдә яҙма­ған һәм алынған мәғлүмәттәрҙе берҙәм реестрҙа теркәмәгән. Ул да бының өсөн язаһыҙ ҡал­маған, әлбиттә. Был ҡылыҡтары өсөн Хеҙмәт буйынса инспекция, “Росприроднадзор”, “Роспотребнадзор” идаралыҡтары белгестәре административ яуаплылыҡҡа айырыуса йыш тарттырылған.
 Башҡортостан Прокуратураһы хәбәр итеүенсә, былтыр эшҡыуарҙарҙы законһыҙ тикшереү буйынса 83 осраҡ асыҡланған.  Балаҡатай районы хакимиәтенең муниципаль тор­лаҡ һәм ер контроле инспекторы бер эшҡыуарҙы пландан тыш тикшереү тураһындағы мәғлүмәтте реестр­ға индермәгән өсөн административ яза алған.  “Роспотребнадзор”ҙың Шишмә бүлеге эксперты тик­шереү тураһында акт төҙөгәс, уны тикшере­леү­сенең үҙенә күрһәтмәгән.  Тикшереү һөҙөмтәһендә законһыҙ эш ителгән 372 осраҡ асыҡланған. Прокуратура асыҡлауынса, эшҡыуарҙарҙы тикше­реү йыш ҡына аноним мөрәжәғәттәргә нигеҙләнеп үт­кә­релгән, уларҙың хатта электрон почта аша ав­тор­һыҙ килгәнен тикшереү өсөн сәбәп иткән ос­раҡтар ҙа аҙ булмаған.  Стәрлебаш районы прокуратураһы, мәҫәлән, дәү­ләт автоинспекторының бер мәктәпте планда ҡаралған ваҡыттан бер айға алдан килеп тикшерә башлауын асыҡлаған һәм полицияға был турала иҫкәрмә ебәр­гән. 