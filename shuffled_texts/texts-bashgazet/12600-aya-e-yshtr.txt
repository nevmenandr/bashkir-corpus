Мәҡәлә уйланырға мәжбүр итте.  Милли ойошманың вәкилдәре беҙҙең районда ла бер нисә тапҡыр булды, халыҡ менән аралашты, төрлө мәсьәләне тикшерҙе.  Тимәк, берҙәм көс менән ниҙер төҙөү мөһимлеге хаҡында әйтелә.
 Ауыл, тел яҙмышы хаҡында һөйләшеү алып барылған осрашыуҙар киләсәк быуын өсөн әһәмиәтлерәк бит.  Олпат ағайҙарҙың изге сәфәрҙәр ойоштороуына ҙур рәхмәт!  "Ҡоролтай"ҙың нигеҙен "ҡор", "ҡоролоу" тигән һүҙҙәр тәшкил итә.  Тимәк, Ҡоролтайға ла йәштәрҙе әүҙем йәлеп итергә кәрәк. Ике яҡтың (Башҡарма комитеттың һәм ауылдың) йәштәре бер-береһе менән яҡындан танышыр, аралашыр, алға бурыстар ҡуйыр, һөҙөмтәлә дөйөм маҡсаттар барлыҡҡа килер, эш ырап китер ине. Шулай ҙа ошо килгән кешеләрҙең араһында Ҡоролтайҙың йәш ағзалары ла булһын ине тип теләйем.  Үҙең менән бер фекерҙә торған алмаш тәрбиәләнмәй икән, һәр төрлө эштең, башланғыстың киләсәге юҡ тигән һүҙ.  Ошо хәҡиҡәтте бөгөн дә иҫтән сығарырға ярамай.  Шуныһы иғтибарға лайыҡ: бындай һөйләшеүҙән йәштәр ситтә тороп ҡалмаған.  Элек тә бит ата-бабабыҙ төрлө мәсьәләне ҡор йыйып, кәңәшләшеп хәл иткән.  Ә бының өсөн, әлбиттә, һәр быуын вәкилдәре аңлашып эш итергә тейеш. 