Баш ҡала етәкселеген вандалдарҙың әүҙемләшеүе борсоуға һала.  Бер нисә көн эсендә генә Еңеүҙең 50 йыллығы скверында улар 27 урам фонарын ватҡан.  Рәсәй Енәйәт кодексына ярашлы, биналарға, ҡоролмаларға зыян килтергән, йәмәғәт урындарындағы мөлкәтте боҙған өсөн 40 мең һумға тиклем штраф түләтелә.  Бындай тәртипһеҙлек өсөн 360 сәғәткә тиклем йәки бер йылға холоҡ төҙәтеү эшенә йәлеп итеүҙәре лә ихтимал. Хоҡуҡ һаҡлау органдары ҡала мөлкәтенә зыян килтереүгә бәйле мәсьәләне тикшереү йәһәтенән саралар ойошторҙо.  Юлдар яңыртылды, яҡтылыҡ системаһы тулыһынса алмаштырылды, эскәмйәләр ҡуйылды, балалар уйын зоналары йыһазландырылды, хоккей ҡумтаһы төҙөлдө.  Күптән түгел генә ошондай уҡ хәл И. Якутов исемендәге паркта ла күҙәтелгәйне. Һуңғы йылдарҙа ғына Еңеүҙең 50 йыллығы скверында күләмле реконструкция үткәрелгәйне.  Сквер халыҡтың яратҡан ял итеү урынына әүерелде.