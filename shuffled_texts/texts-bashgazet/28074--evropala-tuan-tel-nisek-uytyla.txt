Хәҙерге ҡатмарлы шарттарҙа Рәсәй һәм Европа вәкилдәренең парламент-ара осрашыуы өсөн майҙансыҡтар кәмей бара, шуға күрә был осрашыу айырыуса ҙур әһәмиәткә эйә.  Дәүләт Йыйылышы – Ҡоролтай Рәйесе Константин Толкачев Германияның Страсбург ҡалаһына Европа советының Урындағы һәм муниципаль властары конгресының 33-сө сессияһы ултырышында ҡатнаша.  – Бындай хәлдә Страсбург ҡалаһы Рәсәй һәм Европа илдәренең ҡануниәт һәм башҡарма власть органдары өсөн берҙән-бер осрашыу урыны булып ҡала”. “Күптән түгел Дәүләт Думаһы депутаттары төркөмө, беҙҙең дәүләт символдарын дипломатик учреждениеларҙан алып ташлап мыҫҡыл иткәндән һуң, Нью-Йорктағы форумға барыуҙан баш тартты, – тип белдерҙе Константин Толкачев.  Дәүләт Йыйылышы – Ҡоролтайҙың матбуғат хеҙмәте хәбәр итеүенсә, парламентарийҙар осрашыуында милли сәйәсәт үткәреү, туған телдәрҙе уҡытыу һәм үҫтереү тәжрибәһенә лә ҙур урын биреләсәк.  Был ҡануни йүнәлеште күп милләтле илдәр – Испания, Италия һәм Бельгия дәүләттәре миҫалында ҡарау планлаштырыла.
– Күп милләтле держава булған Рәсәй һәм күп милләтле беҙҙең республика өсөн ошо тема айырыуса ҙур ҡыҙыҡһыныу тыуҙыра, – ти Башҡортостан Парламенты етәксеһе.  – Европа илдәренең туған телдәрҙе уҡытыу, төрлө халыҡтарҙың мәҙәниәтен үҫтереүгә ярҙам итеү, милләт-ара татыулыҡты нығытыу һәм килеп сыҡҡан ҡаршылыҡтарҙы еңеү буйынса тәжрибәһен өйрәнеү беҙгә бик кәрәк. Көн тәртибендә Европа илдәрендәге милли һәм тел сәйәсәте буйынса бер нисә тема ла бар.

