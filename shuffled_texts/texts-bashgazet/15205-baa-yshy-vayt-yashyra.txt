Бөтөнләйгә “ҡышҡы”һында туҡталабыҙ.
 26 октябрҙә Рәсәйҙә ваҡытты иҫәпләүҙең яңы тәртибе ғәмәлгә инә.  Илдә был һуңғы тапҡыр эшләнә — башҡаса ваҡыт үҙгәрмәйәсәк.  Удмурт Республикаһынан, Һамар һәм Кемерово өлкәләренән, Камчатка крайынан һәм Чукотка автономиялы округынан тыш, илдең бөтә биләмәһендә урындағы ваҡыт буйынса төнгө 2-лә сәғәт уҡтары — бер, Байкал аръяғы крайында һәм Магадан өлкәһендә ике сәғәткә артҡа күсерелә. Рәсәйҙә быға тиклем туғыҙ сәғәт зонаһы булһа, әле улар 11-гә тиклем арттырылды.