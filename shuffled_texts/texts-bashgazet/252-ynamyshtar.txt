Йондоҙҙар ныҡ ялтыраһа – һалҡынға. Ағастарға бәҫ мул ҡунһа, көрт һалһа, ер тәрәнгәсә туңһа – уңышҡа. Ҡыш ҡарлы икән – йәй ямғырлы. Ҡарлы ҡыш үләндең яҡшы үҫеүенә булышлыҡ итә. Ҡыш урман шаулай икән – көн йылыта. Ҡыш ҡоро һәм һалҡын булһа, йәй ҡоро һәм эҫе булыр. Турғайҙар дәррәү сырҡылдаша икән – йылытасаҡ. Үрмәкселәр әүҙемләшеп, ау туҡый икән, ун көндән һалҡын төшә; йәшенәләр икән – йылытасаҡ.