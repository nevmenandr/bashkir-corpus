Бынан тыш, депутаттар яңы закон проекттарын тикшереүен дауам итте.  Дәүләт Йыйылышы — Ҡоролтайҙың 57-се пленар ултырышы ваҡиғаларға бик бай булды. Шулай уҡ 2013 йылға һәм 2015 йылға тиклемге осорға социаль-иҡтисади үҫеш буйынса күҙаллау раҫланды. Тиҫтәгә яҡын кеше мировой судья вазифаһына раҫланды, биш-алты закон тулыһынса ҡабул ителде.  Унда Башҡортостан Президенты Рөстәм Хәмитовтың Мөрәжәғәтнамәһен тыңлағандан һуң Башҡортостан буйынса эске эштәр министры Михаил Закомалдин төбәктә хоҡуҡ тәртибе торошо тураһында доклад менән сығыш яһаны, Башҡортостан Республикаһының һәм Мотлаҡ медицина страховкаһы территориаль фондының 2013 йылға һәм 2014, 2015 йылдарҙағы план осорона бюджеттары ҡабул ителде.  Ҡалған ҡанундар буйынса эш дауам итәсәк.
 Ә. ИЛДУСОВА.