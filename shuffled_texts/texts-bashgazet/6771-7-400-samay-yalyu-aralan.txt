Ҡайһы берәүҙәр торлаҡ һәм коммуналь хеҙмәт өсөн түләүҙе дөрөҫ билдәләмәүҙәренә зарлана.  Былтыр Башҡортостандың Дәүләт торлаҡ инспекцияһына 9 900-ҙән ашыу мөрәжәғәт килгән.  Был элгәрге йылдағыға ҡарағанда 58 процентҡа күберәк.
 Былтыр Дәүләт торлаҡ инспекцияһы 7 400 самаһы мөрәжәғәтте ҡараған, һәм улар буйынса тейешле ҡарар ҡабул ителгән. Хаттарҙың һигеҙ проценты иһә башҡа мәсьәләләргә, шул иҫәптән торлаҡтың планировкаһын үҙгәртеүгә ҡағыла, — тип хәбәр итте республиканың баш дәүләт торлаҡ инспекторы Илдар Замалетдинов. Иң күп хат Өфө (6 500-ҙән ашыу), Стәрлетамаҡ (689), Октябрьский (285) һәм Салауат (281) ҡалаларынан алынған.
— Беҙгә килгән мөрәжәғәттәрҙең 43 проценты торлаҡ фондына идара итеү мәсьәләләренә, атап әйткәндә, идарасы компанияларҙың эшенә ҡағыла. 