Хайран ҡалырлыҡ та баһа, күңеленә күпме зиннәт һыйған Заһир Исмәғилевтең.  Ап-аҡ ҡышты ҡап урталай бүлгән мәлдә, 1917 йылдың 8 ғинуарында, ут йөрәкле композиторыбыҙ Заһир Исмәғилев донъяға килә. Эйе, уның ише заман азаматтары донъяға йөҙ йылға бер генә тыуалыр.  Был зиннәттәр араһында йөҙәрләгән йыр, әллә ни саҡлы романс, һоҡланғыс кантаталар бар: “Салауат Юлаев”, “Шәүрә”, “Ағиҙел тулҡындары”, “Урал илселәре”, “Аҡмулла” кеүек мәшһүр опералар, “Ҡоҙаса” һымаҡ музыкаль комедиялар — йылдар буйына бөртөкләп йыйылған сихри ынйылар бит улар!