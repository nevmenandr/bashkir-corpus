Башҡортостандың Мәсетле районында тыуып үҫкән һылыуы быйыл педагогия университетының башҡорт филологияһы факультетын тамамлай, бер юлы модель агентлығында шөғөлләнә.  Был мәртәбәле конкурста Рәсәй данын Мифтахетдин Аҡмулла исемендәге Башҡорт дәүләт педагогия университеты студенты Айгөл Вәлиева яҡлай.
 15–27 ғинуарҙа Кореяла “World Miss University-2014” тип аталған халыҡ-ара һылыуҡайҙар бәйгеһе үтә.  Кастинг һөҙөмтәһе буйынса бар яҡлап та башҡорт һылыуына етеүсе булмаған. Дәғүәселәрҙең буй-һынына ғына түгел, инглиз телен белеүен дә иҫәпкә алғандар.  Ә инде Берләшкән Милләттәр Ойошмаһы һәм ЮНЕСКО тарафынан уҙғарылған әлеге конкурс — Айгөл өсөн үтә лә яуаплы һынау. Айгөлгә еңеү яулап ҡайтыуын теләйек! Әйткәндәй, башҡорт сибәре 2012 йылда Бөтә Рәсәй гүзәллек бәйгеһендә финалға сыҡҡайны.  Кореяла Рәсәй данын яҡлау мөмкинлеге өсөн ике меңдән ашыу гүзәл зат вәкиле үҙ көсөн һынап ҡараған. 