Тәүге ярты йыллыҡ йомғаҡтары буйынса “Башнефть” компанияһы нефть сығарыуҙы һиҙелерлек арттырған.  Билдәле сәбәптәр арҡаһында компанияла нефть эшкәртеү күләмен кәметеү хаҡында ҡарар ҡабул ителгәйне.  Ярты йыллыҡ һөҙөмтәләре буйынса етештереү күләме, былтырғы йылдың ошо осоронан 14,9 процентҡа кәмерәк булып, 9 193 мең тонна тәшкил итте. Был “Башнефть”кә һиҙелерлек һөҙөмтәгә өлгәшергә мөмкинлек бирҙе: тәүлегенә уртаса углеводород сеймалы сығарыу күләме 1993 йылғы кимәлгә – 53,1 мең тоннаға етте. Айырыуса компанияның Ненец, Ханты-Манси автономиялы округтарындағы яңы ятҡылыҡтары етди уңыштар менән ҡыуандыра.  Дөйөм алғанда, был компанияға икенсе кварталда нефть етештереүҙе 14,6 процентҡа арттырыуға булышлыҡ итте.  Республикала заманса скважиналар ҡуйыу, геологик-техник саралар үткәреү ятҡылыҡтарҙа нефть һурҙырыуҙы былтырғы йылдың ошо осоронан 2,5 процентҡа арттырырға мөмкинлек биргән.
