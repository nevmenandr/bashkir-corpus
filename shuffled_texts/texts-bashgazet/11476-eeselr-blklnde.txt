Урындағы үҙидара органдары араһында беренсе урынға Дүртөйлө районының Мәскәү ауылы биләмәһе, икенсе урынға — Асҡын районының Ключи, өсөнсө урынға Краснокама районының Арлан ауыл биләмәһе лайыҡ булған. Башҡортостанда хәрби иҫәпте алып барыу, запастағы граждандарға бронь биреү буйынса республиканың урындағы үҙидара органдары һәм ойошмалары араһындағы бәйгенең 2013 йылғы еңеүселәре асыҡланды.
 Еңеүселәр грамоталар, аҡсалата премия, күсмә вымпел һәм ҡиммәтле бүләктәр менән билдәләнгән. Ойошмалар араһында беренсе урында — “Күмертау авиация етештереү предприятиеһы” асыҡ акционерҙар йәмғиәте, икенсе урында — “Красноусол” шифаханаһы, ә өсөнсө урында — “Башнефть-Бурение” яуаплылығы сикләнгән йәмғиәте.  Конкурста 798 ауыл биләмәһе хакимиәте һәм 2 353 ойошма ҡатнашты. 