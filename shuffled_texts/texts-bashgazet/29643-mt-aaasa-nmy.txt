Был ике команда ошо раундта көстәрҙе аллы-артлы тигеҙләп барҙы.  Бер уйынды беҙҙекеләр алһа, икенсеһен – силәбеләр.  Һәр хәлдә, көйәрмәндең өмөтө аҙаҡҡаса һүнмәй.
 Йома көндө конференцияның финалы башлана.  “Салауат Юлаев”мы, “Трактор”мы?  Был һанды ҡулығыҙға алғанда хоккейҙа Гагарин кубогы өсөн Көнсығыш конференцияның финалында “Аҡ Барыҫ”ҡа ҡаршы кем уйнағаны билдәле буласаҡ инде.  Кисә кис өфөләр менән силәбеләр араһында хәл иткес етенсе матч уҙҙы.  Алтынсы уйында яҡташтарыбыҙ серияға нөктә лә ҡуя ала ине.  Әммә көтмәгәндә 1:7 иҫәбенә еңелделәр.  Көнбайышта иртәгәнән СКА менән ЦСКА командалары көс һынаша. Һөҙөмтәлә, һәр ваҡыттағыса, юлаевсылар яҙмышы һуңғы осрашыуҙа хәл ителде.