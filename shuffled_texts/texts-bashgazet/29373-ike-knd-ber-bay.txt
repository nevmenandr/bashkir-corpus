Миллиардерҙар байлығының өстән бер өлөшө мираҫҡа ҡалған.  Планеталағы байлыҡтың 82 проценты халыҡтың бер процентына тура килә.  Былтыр донъялағы байҙарҙың мөлкәте 762 миллиард долларға үҫкән.
 Был һан 1,3 миллиард кеше йәшәгән Һиндостандың эске тулайым продуктынан күберәк. Һуңғы 20 йылда донъяның иң бай 500 кешеһе үҙенең балаларына 5,2 триллион доллар байлыҡ өләшә.  2017 йылда ике көнгә бер миллиардер барлыҡҡа килгән. Шулай уҡ былтыр тарихта доллар миллиардер­ҙарының иҫәбе ғәжәп күрһәткескә етеүе теркәлгән — бөгөн уларҙың һаны 2043-кә еткән. 