Белгестәр иҫәпләүенсә, 2016 йыл башынан хеҙмәт баҙарындағы көсөргәнешлелек коэффициенты 1,2-нән 0,8-гә тиклем төшкән. Йыл дауамында “рәсми” эшһеҙҙәр һаны 9,5 процентҡа ҡыҫҡарған, теркәлгән эшһеҙлек кимәле 1,29 проценттан 1,17-гә ҡәҙәр кәмегән.  Был былтырғы менән сағыштырғанда 40 процентҡа тиерлек күберәк.  Ағымдағы йылдың 1 ғинуарында республи­каның вакансиялар банкында 32,4 мең эш урыны тураһында мәғлүмәт булған.  Төбәктең хеҙмәт баҙарындағы был хәл Рәсәй буйынса уртаса күрһәткестәргә тап килә.
– Уҙған йыл башында Башҡортостанда 26 мең кеше эшһеҙ булараҡ рәсми теркәлгән булһа, 2017 йылдың 17 ғинуарына ҡарата был һан 22,7 мең тәшкил итте, – тинеләр министр­лыҡтың матбуғат хеҙмәтендә. Башҡортостандың Хеҙмәт һәм халыҡты социаль яҡлау министрлығы хәбәр итеүенсә, былтыр республикала дөйөм эшһеҙлек кимәле 5,8 процентҡа тиклем төшкән. 