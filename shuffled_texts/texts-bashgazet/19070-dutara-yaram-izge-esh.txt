Ҡырым парламенты делегацияһының Башҡортостанға сәфәре барышында ике республика араһында ҡануниәт эшмәкәрлеге буйынса хеҙмәттәшлек тураһында килешеүгә ҡул ҡуйыласаҡ.
 – Хеҙмәттәшлек тәү сиратта ҡануниәт процесын камиллаштырыу, ҡабул ителгән закондарҙың сифатын яҡшыртыу һәм уларҙың үтәлешен күҙәтеү маҡсатынан булдырыла. Шулай, Ҡырым депутаттарының үтенесе буйынса, Дәүләт Йыйылышы – Ҡоролтай Секретариаты ғәмәлдә булған һәм ҡабул ителәсәк ҡануниәт акттарын тикшергән. Башҡортостан Дәүләт Йыйылышы – Ҡоролтай һәм Ҡырым Республикаһы Парламенты ҡабул иткән килешеүгә ярашлы, федераль закондарҙың проекттарын әҙерләү, тикшереү, норматив акттар, методик һәм башҡа материалдар менән алмашыу, уртаҡ ҡыҙыҡһыныу уятҡан конференциялар, семинарҙар, осрашыуҙар үткәреү күҙаллана.
– Парламент-ара бәйләнештәр тигеҙлек һәм үҙ-ара уртаҡ ҡыҙыҡһыныуҙар принцибынан үҫтерелә, – тине Башҡортостан Дәүләт Йыйылышы – Ҡоролтай Рәйесе Константин Толкачев.  Бөгөн Башҡортостан һәм Ҡырым парламенттары араһында күп яҡлы уңышлы хеҙмәттәшлек булдырылған. 