Әйткәндәй, “Баллы төбәк” конкурсында теләге булған 18 – 30 йәшлектәр ҡатнаша ала.  Өфө ҡалаһы хакимиәтенең сайтында был турала тулы мәғлүмәт бирелгән. Бәйгене баш ҡаланың Йәштәрҙең мәшғүллегенә булышлыҡ итеү үҙәге ойоштора.
“Баллы төбәк”тең маҡсаты – Башҡортостандың гүзәллеген күрһәтеү, уны һаҡлау зарурлығына иғтибарҙы йүнәлтеү, кеше менән тирә-яҡ мөхит араһындағы мөнәсәбәттәге проблемалар хаҡында һөйләү.  Баш ҡала халҡына һәм ҡунаҡтарға бәйгелә ҡатнашыусыларҙың эштәре тәҡдим ителәсәк.  Өфөләге эшсе йәштәрҙе Рәсәйҙә Экология йылына арналған “Баллы төбәк” фотоконкурсында ҡатнашырға саҡыралар.  Ғаризалар 16 мартҡа тиклем ҡабул ителә.  Конкурс һәүәҫкәр фотографтарға үҙ һәләтеңде күрһәтеү, ә өфөләргә республиканың матурлығын тағы ла бер тапҡыр күреү мөмкинлеген бирә.
20 мартта, Бөтә донъя ер көнөндә, фотоконкурс йомғаҡтары буйынса махсус күргәҙмә ойошторола. 