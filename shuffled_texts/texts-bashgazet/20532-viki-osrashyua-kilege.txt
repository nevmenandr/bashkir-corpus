Уларҙы Израилдән Әмир Аһарони алып барасаҡ. Осрашыуҙың төп ваҡиғаһы — Википедияла булған мәҡәләләрҙе төҙәтеү һәм яңы мәҡәләләр яҙыу буйынса уҙғарыласаҡ оҫталыҡ дәрестәре.  Сарала ирекмәндәр Башҡорт Википедияһының 10 йыллыҡ юбилейы айҡанлы башҡарылған эштәр, шул иҫәптән “Вики-һабантуй-2015”, “Башҡорт Википедияһына – 10 йыл”, “Социаль эшҡыуарлыҡ”, “Азия айлығы” вики-конкурстары тураһында бәйән итәсәк, Эстонияла уҙған Үҙәк һәм Көнсығыш Европа википедиясылары осрашыуынан тәьҫораттары менән уртаҡлашасаҡ, шулай уҡ киләсәккә пландарын асып һаласаҡ. 5 декабрҙә Өфөнөң Үҙәк ҡала китапханаһында «BashCon-2015» виртуаль конференцияһы уңайынан “Башҡортостан викимедиясылары” ирекмәндәр төркөмөн донъя кимәлендә рәсми таныуға арналған вики-осрашыу ойошторола.  Уның эшендә теләгән һәр кем ҡатнаша ала.  Вики-осрашыуҙа әлеге ваҡытта теркәлеү үтеп, Башҡорт Википедияһына мәҡәләләр яҙыусылар ғына түгел, бөгөн саҡ был хәрәкәт тураһында ишетеп, бөтөн донъяла популяр булған Интернет-энциклопедияны үҫтереүгә үҙ өлөшөн индерергә теләүселәр ҙә ҡатнаша ала. Рәхим итегеҙ! Сара 5 декабрҙә Генерал Горбатов урамы, 3/1 адресы буйынса урынлашҡан 36-сы модель китапхана бинаһында көндөҙгө сәғәт 12-лә башлана.  Әгәр вики-осрашыуҙа ҡатнашырға теләп тә, баш ҡалаға килергә мөмкинлегегеҙ юҡ икән, борсолмағыҙ – сараға онлайн-трансляция (скайп адресы: nikolai_tedikov) аша Ер шарының төрлө мөйөштәренән ҡушылырға мөмкин.
