Был бәлә Архангел, Кушнаренко, Ғафури райондары халҡын да урап үтмәгән.
 Баймаҡ районының Ишей ауылы халҡының малына тайыш табандар һөжүм итә.  Ауылда көтөү ойошторолмаған, мал көнө буйы ҡырҙа.  Архангел районының Родинский ауылында ике аҙна эсендә генә биш ихата малы юҡҡа сыҡҡан.  Быны улар урман кейегенең миләш емешен ашап иҫереүе менән аңлата. Айыуҙың ауылға тәүгә килеүе түгел был.  Халыҡ айыуҙарҙы йыш күрә, тайыш табан техниканан да ҡурҡмай, ти улар.  Белгестәр билдәләүенсә, айыуҙарҙың малға ташланыу осрағы, ғәҙәттә, сентябрҙә теркәлә.  Йыл да икешәр-өсәр баш һыйырҙы йығыуы ғәҙәти хәлгә әйләнде, ти ауылдаштар. Хатта кискеһен малды эҙләп алыуы ла хәүефле. Урман янында йәшәгән ишейҙәрҙе бындай хәл электән хафаға һала ине. 