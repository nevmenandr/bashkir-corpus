Сара программаһына ярашлы, “Кеше капиталын үҫтереү” күргәҙмәһе, Рәсәй – Ҡаҙағстан Эшлекле советы ултырышы, юғары уҡыу йорттары ректорҙары осрашыуы һәм башҡалар ойошторолдо, дәүләт-ара, хөкүмәт-ара, төбәк һәм коммерция документтарына ҡул ҡуйылды. Республика Башлығы Рөстәм Хәмитов Силәбегә эш сәфәре барышында XIV Рәсәй һәм Ҡаҙағстан төбәк-ара хеҙмәттәшлеге форумында ҡатнашты.  Быйылғы форумдың темаһы – кеше капиталын үҫтереү.  Уның пленар ултырышын Рәсәй Президенты Владимир Путин менән Ҡаҙағстан Президенты Нурсолтан Назарбаев асты.
 Унда төп министрлыҡтарҙың һәм ведомстволарҙың етәкселәре, Рәсәй төбәктәре һәм Ҡаҙағстан өлкәләре башлыҡтары, ике илдең эшҡыуарлыҡ вәкилдәре ҡатнашты.