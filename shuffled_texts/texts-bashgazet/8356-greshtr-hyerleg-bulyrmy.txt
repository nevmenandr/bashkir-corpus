Быйылғы миҙгелде “Салауат Юлаев” командаһы өсөн әллә ни уңышлы тип булмай, шулай ҙа плей-офта хоккейсыларыбыҙ өмөтлө һөҙөмтә күрһәтә алды.  Шул уҡ ваҡытта һуңғы үҙгәрештәр икеле уйҙарға этәрә.  Блатяк менән хушлашыу ҙа мәжбүри булмағайы.  Юлаевсыларҙың элекке өлкән тренеры Венер Сафин хәҙер “Толпар”ҙың “теҙгенен тота”. Әйткәндәй, был хоккейсы – беҙҙең клуб тәрбиәләнеүсеһе.  Үҙен ышаныслы уйынсы булараҡ танытҡан был чехҡа яңы клубты оҙаҡ эҙләргә тура килмәне: ул киләһе йылда Омск “Авангард”ы өсөн сығыш яһаясаҡ. Плей-офф барышында бер тапҡыр ҙа боҙға сыҡмаған (сәбәбен көйәрмәндәр төшөнә алманы) Денис Паршин менән “Торос”тың уйынсыһы Сергей Сентюрин урынына беҙгә “Торпедо”нан Дмитрий Макаров киләсәк.  “Атлант”тың һаҡсыһы Иван Вишневский ҙа киләһе миҙгелдә “Салауат Юлаев” мәнфәғәтен яҡлаясаҡ. Клубтың тренерҙар штабында ла үҙгәрештәр бар.  Шуныһын билдәләргә кәрәк: КХЛ-да легионерҙар (сит илдән килгән уйынсылар) өсөн лимит бар.  Шулай уҡ “Торос”тың икенсе тапҡыр Братина кубогын яулауына тос өлөш индергән Артем Гареев менән Сергей Емелин Новокузнецк “Металлург”ы капитаны Александр Мерескинға алмаштырылды.  Миҙгел барышында килгән Штефан Ружичка, Брент Сопел кеүек хоккейсылар яҡшыға өмөтләндергәйне лә бит, ләкин клуб етәкселегенең 2008 йылдан алып беҙҙең өсөн сығыш яһаған һаҡсы Мирослав Блатяк менән килешеүҙе өҙөргә ҡарар итеүе ғәжәпләндерҙе.  Миҙгел арауығында иһә клуб етәкселеге команданы тағы ла көслөрәк итеү өсөн тырышлыҡ һалырға тейеш.
 Баш тренер Владимир Юрзинов командаға көслө снайпер кәрәклеге тураһында фекер белдергәс, бәлки, сит илдән киләсәк ҡеүәтле форвардҡа шул рәүешле урын бушатҡандарҙыр, кем белә.