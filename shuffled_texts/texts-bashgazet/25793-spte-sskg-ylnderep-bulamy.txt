Өфөләрҙе һәм республика халҡын “Ҡәҙимгенән — үҙенсәлекле” икенсел сеймалдан һәм көнкүреш ҡалдыҡтарынан ижади эштәр конкурсында ҡатнашырға саҡыралар.  Бәйгелә ҡатнашыуға ғаризаны 20 апрелгә тиклем тапшырырға мөмкин.  Еңеүселәр “Гүзәл баҡсам” (скульптуралар, бәләкәй архитектур формалар), “Киләсәк баҡсаһы” (3Д форматындағы ландшафт проекты), “Шәп идея” (интерьер әйберҙәре) кеүек номинацияларҙа билдәләнәсәк.  Конкурс шарттары буйынса ижади эштәр мотлаҡ ҡулланылған сеймалдан һәм көнкүреш ҡалдығынан (пластик шешәнән, полиэтилен пакеттан) ҡулдан эшләнергә тейеш.  Бының өсөн шулай уҡ анкета тултырырға, әйберҙе фотоға төшөрөп botsad@anrb.ru адресына ебәрергә кәрәк.  Проект Экология һәм махсус һаҡланған тәбиғәт биләмәләре йылына арнала.

 Иң яҡшы эштәрҙе 22—30 апрелдә Өфөләге Ботаника баҡсаһында үткән күргәҙмәгә ҡуясаҡтар.