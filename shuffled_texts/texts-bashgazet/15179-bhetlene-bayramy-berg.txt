Үҙ һөнәрен яратып, еңел булмаған эшен күңел һалып баш­ҡарған педагогтар бындай дәүләт ярҙамын ҙур ҡыуаныс менән ҡабул итте. Уҡытыусыларҙың һөнәри байрамы һәм Республика көнө уңайынан Башҡортостандың Мәғарифты үҫтереү институтында 2014 йылдың иң яҡшы педагогтарына Рәсәй, Башҡортостан Мәғариф министрлыҡтарының аҡсалата бүләге тапшырылды.  Ә биш йылға тиклем стажы булған 25 йәш белгес 40-ар мең һумлыҡ аҡсалата ярҙам алып ҡыуанды. Сарала Дәүләт Йыйылышы – Ҡоролтай депутаты Эльвира Айытҡолова, республиканың мәғариф министры Әлфис Ғаязов һәм башҡалар ҡатнашты.

“Мәғариф” милли проекты сиктә­рендә ойош­то­ролған бәйгелә уңыш ҡа­ҙан­ған 35 белгестең һәр береһе Үҙәк ведомствоның грамотаһы һәм 200 мең һумлыҡ премия менән бүләкләнде.  Респуб­лика­ның баш­ҡорт һәм урыҫ теле уҡытыусылары ара­һын­да үткә­релгән конкурс еңеүселәре (бар­лығы – 50 кеше) Башҡортостан Мә­ғариф министрлығының Маҡтау грамо­таһына һәм 50-шәр мең һумлыҡ пре­мия­һына лайыҡ булды.  Бәйге шарттарына кил­гән­дә, уҡы­тыусының эш­мәкәр­­легенә ентекле бай­ҡау яһала, балаларҙың белем кимәле, район, ҡала, төбәк олимпиадаларында ҡат­нашыуы тикшерелә, тү­ңәрәк, махсус курстар алып барыу һөҙөмтәһе лә күҙ уңында тотола. 