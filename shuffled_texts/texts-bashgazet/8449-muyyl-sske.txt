Шул уҡ ваҡытта унан аллергия булыуы ла ихтимал. Ап-аҡ ҡына “йондоҙсоҡ”тарҙа С, Р һәм Е витаминдары, тимер, цинк, марганец, кобальт, баҡыр бар.  Көслө еҫе күп кенә зарарлы микробтарҙы, микроорганизмдарҙы үлтерә. Матурлығы өҫтәүенә шифалы ла ул муйыл сәскәһе.  Сылатҡыс өсөн бер балғалаҡ кипкән сәскәне бер стакан ҡайнатылған һалҡын һыуҙа һигеҙ сәғәт тоталар. Уны мул итеп алып, ағастың ҡайырыһын да ҡушып ҡайнатып, сәс тамырын туҡландыралар, ә сәйе үпкә сирҙәренән, бронхиттан дауа, үтте сығара. Яҙын муйыл – урман күрке, урам күрке.  Кипкән муйыл сәскәһе төнәтмәһен күҙ эренләгәндә ҡулланалар.  Уны шешектәргә лә, һыҙлаған быуындарға ла ябырға мөмкин. Тәҙрә төбөнә ҡуйылған кескәй генә тәлгәше лә бүлмәне хуш еҫкә күмә, себен-серәкәй ҙә осоп инә һалмай.  Сәскәләрҙе өҙөп алыу менән оҙаҡҡа һуҙмай күләгәле, ел иҫеп торған урында киптерергә кәрәк.