Сарала төрлө төбәктәрҙән килгән белгестәр ҡатнаша, Бөйөк Британия, Төркиә, Австрия илдәрендәге хеҙмәт­тәштәребеҙҙән дә мәҡә­- ­ләләр бар, – тине география фәндәре докторы, Тарих, тел һәм әҙәбиәт ин­сти­тутының этнология бүлеге мөдире Айбулат Псәнчин. Уның баш­ҡорт халҡының этник тамырҙары хаҡындағы хеҙ­мәттәре башҡорт, урыҫ, инглиз, немец телдәрендә донъя күргән, Рәсәй фә­ненең алтын фондына индерелгән.
– Башҡорт этнографияһы буйынса икенсе тапҡыр үткәрелгән конференция – уникаль күренеш, сөнки ул беҙҙең антропология мәк­тәбе барлығын, уға нигеҙ һалған Ринат Йосопов эшмәкәрлегенең оло баһаға лайыҡ икәнен иҫбатлай.  Рәсәй Фәндәр академияһының Өфө ғилми үҙәгенең Тарих, тел һәм әҙәбиәт институтында башҡорт антропологы Ринат Йосопов иҫтәлегенә “Йосопов уҡыуҙары” халыҡ-ара фәнни конференцияһы булды.

 Этнограф, фольклорсы, лингвист, тарихсы Ринат Мөхәмәт улы – медицина белеменә лә эйә булып, һәр күренешкә ҡарата бер нисә фән күҙлегенән сығып фе­кер йөрөткән, халҡыбыҙҙың үткәнен төплө өйрәнеп, мөһим мәғлүмәт туплауға өлгәшкән, республиканың ғына түгел, тотош ил тарихында яҡты эҙ ҡалдырған күренекле шәхес. 