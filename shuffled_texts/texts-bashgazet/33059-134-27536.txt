Бөгөнгө һандың 1-се битендә Әбйәлил районында ҡаҙ өмәләре башланыуы хәбәр ителеп, Күсем ауылындағы ошондай саранан репортаж бирелгән.  Йәнә был биттә Башҡортостан Башлығы вазифаһын ваҡытлыса башҡарыусы Радий Хәбировтың инвалид бала тәрбиәләгән ата-әсәләр менән осрашыуы яҡтыртылған.

2-се биттә Дәүләт Йыйылышы – Ҡоролтайҙың Аграр мәсьәләләр, экология һәм тәбиғәттән файҙаланыу комитеты рәйесе урынбаҫары Руфина Шаһапова менән ҡоролған әңгәмә баҫылған, республикала һанлы телевидениеға старт бирелеүе хәбәр ителгән, яңылыҡтар донъя күргән.

3-сө биттәге “Баш йортобоҙ – Башҡортостан” махсус сығарылышы был юлы Мәсетле районы һәм уның халҡы йәшәйешенә арналған.

4-се бит мәҡәләләре төрлөһөнән.  Ә Ишембай районынан даими автор Вараҡа Ғәләүетдинова тормош күренешенән бер ғибрәтле яҙма тәҡдим иткән. Бында Иглин районынан Әғзәмовтар ғаиләһе, Стәрлетамаҡ ҡалаһынан тел уҡытыусыһы, Күгәрсен районынан һәүәҫкәр артист ағинәй, Өфө ҡалаһынан психолог тураһында һүрәтләмәләр баҫылып сыҡҡан.  “Башҡортостан” гәзитенең 21 ноябрь һанына күҙәтеү
