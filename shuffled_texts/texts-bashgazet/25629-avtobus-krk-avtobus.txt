– Автобустар һатып алыуға шулай уҡ республика ҡаҙнаһынан 100 миллион һум бүлеү ҡарала.  Башҡортостанда мәктәп автобустарына ихтыяж әүәлгесә ҙур булып ҡала.  Әле Мәғариф министрлығына муниципалитеттарҙан ошо мәсьәлә буйынса 143 ғариза бирелгән.
– Яҡын арала федераль бюджет аҡсаһына 77 мәктәп автобусы аласаҡбыҙ, әммә улар газ яғыулығында эшләйәсәк, – тине мәғариф министры Гөлназ Шафиҡова Дәүләт Йыйылышы – Ҡоролтайҙың Мәғариф, мәҙәниәт, спорт һәм йәштәр сәйәсәте комитеты ултырышында.  Әле төбәктә мәктәп автобустары паркында 1348 берәмек техника иҫәпләнә, шуларҙың 325-е һуңғы өс йылда һатып алынған. Тимәк, юл картаһы буйынса автобустар менән тәьмин ителеү кимәле 43 процент тәшкил итәсәк.