Әлеге ва­ҡытта унда спорт һәм тренажерҙар, атлетика гимнас­тикаһы залдары эшләй.  Унда футбол буйынса Рәсәйҙә донъя чемпионатын уҙғарыуға әҙерлек сиктәрен­дә яңыртыу эштәре бара.  Киләһе йылда базаның чемпионатта ҡатнашҡан командаларҙың береһе өсөн күнекмә майҙансығына әйләнеүе мөмкин. Яңыртыуға мохтаж инфраструктура объекттары иҫә­бендә – физкультура-һауыҡтырыу бинаһы.  Рөстәм Хәмитов шулай уҡ “Өфө” футбол клубының уҡыу-күнекмә базаһын ҡараны.  “Нефтсе” стадионында төбәк етәксеһе тейешле инфраструктура булдырыу буйынса эш һөҙөмтәләре менән танышты.

– Уҙған миҙгел дауамында фитнес-үҙәк һәм кафе биналары үҙгәртеп ҡоролған һәм йүнәтелгән, кәрәкле ҡорамалдар һатып алынған, – тине “Өфө” футбол клу­бы­ның генераль директоры Шамил Ғәзизов.  – Быйыл 1 апрелдә “Нефть” фитнес-клубы асылды, унда шәхси күнекмәләр һәм төркөм программалары өсөн залдар ҡаралған, сайкл, кросс-тренинг, күнекмә залдары, массаж бүлмәһе бар. Рөстәм Хәмитов үҙәктең бүлмәләрен ҡараны, кафела хаҡтар һәм аҙыҡ-түлектең сифаты менән ҡыҙыҡһынды. Башҡортостан Башлығы Рөстәм Хәмитов “Өфө” футбол клубының спорт объекттарында булды.  Шамил Ғәзизов әйтеүенсә, хәҙер физкультура-һауыҡтырыу комплексында спорт майҙансыҡтарын яңыртыу һәм киңәйтеү хаҡында мәсьәлә ҡарала, ул бында яңы, шул иҫәптән балалар өсөн секциялар асырға, шөғөлләнергә килгәндәрҙең һанын арттырырға мөмкинлек бирәсәк.