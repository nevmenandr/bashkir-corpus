Әбйәлил урмансылығы етәксеһе урынбаҫары Азат Әхмәтйәнов әйтеүенсә, сара Ағас ултыртыу көнөнә арнала. Әбйәлил районының Асҡар ауылында ойошмалар һәм учреждениелар хеҙмәткәрҙәре ағас ултыртыу акцияһын ойошторҙо.
 Тиҙҙән 1 мең квадрат метр ерҙе 370 йәш шыршы, ҡарағай, ҡайын, ҡарағас һәм башҡа үҫентеләр йәмләйәсәк.  Акция барышында Әбйәлил тағы ла 1 400 ағасҡа байыны. Быйыл яҙ өмәләрҙә 10 меңдән ашыу кеше ҡатнашты, 125 берәмек техника йәлеп ителде, бөтәһе 530 тонна сүп-сар йыйылды. Районда яңы парктар, аллеялар асыу, күпләп ағас ултыртыу яҡшы йолаға әүерелгән. 