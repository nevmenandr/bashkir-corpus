Сергей Молчанов, Баш­ҡортос­тан­дың яңынан-яңы уңыштарға өлгәшеп тороуын телгә алып, киләсәктең дә ышаныслы ҡулдарҙа булыуын билдәләне. Башҡортостан Башлығы Рөстәм Хәмитовтың сәләм­ләү һәм рәхмәт һүҙҙәрен еткергәндән һуң, Сергей Александрович төрлө өлкә­ләге 66 һө­нәр эйәһен хөкүмәт бүләктәре һәм маҡтаулы исемдәр менән тәбрикләне.  Улар араһында ауыл хакимиәте башлыҡ­тары, уҡытыусы­лар, табиптар, йәмәғәт ойошмалары вәкилдәре һәм башҡалар булды.  Республика йортонда Башҡортостан Башлығы Хакимиәте етәксеһе Сергей Молчанов дәүләт бүләктәрен тапшырҙы. Шулай уҡ республиканың Почет грамотаһы, Башҡортостан Башлы­ғының Рәхмәт хаты тапшырылды.  Был йәһәттән атҡа­ҙанған ауыл хужалығы, еңел сәнәғәт, мәҙәниәт, матбуғат һәм киң мәғлүмәт саралары хеҙмәткәре, тө­ҙөү­се, элем­тәсе, иҡтисадсы исемдәре бирелде.  Әйткәндәй, “Башҡортостандың атҡа­ҙанған матбуғат һәм киң мәғлүмәт саралары хеҙ­мәт­кәре” исеме бирел­гәндәр араһында “Йәншишмә” гә­зи­тенең яуаплы секретары Юлдаш Әхтәмов һәм Баш­ҡортостан юлдаш телеви­дениеһы хеҙмәткәре Рәйсә Ҡаҙбулатова ла бар ине.  Ҡотлайбыҙ!