Башҡортостан матди-техник база, адаптив физик культура һәм спорт, юғары ҡаҙаныштар, физик культураны һәм спортты финанслау кеүек күрһәткестәр буйынса Рәсәй төбәктәре араһында икенсе йыл рәттән алдынғы булып ҡала, тинеләр матбуғат конференцияһында. Унда федераль һәм төбәк власть органдары, халыҡ-ара һәм дөйөм Рәсәй физкультура-спорт ойошмалары етәкселәре, олимпия хәрәкәте, ғилми һәм эшҡыуарлыҡ берләшмәһе вәкилдәре, шулай уҡ танылған спортсылар, тренерҙар ҡатнашты.  “Башинформ” мәғлүмәт агентлығында Башҡортостандың физкультура-спорт эшен ойоштороу буйынса Бөтә Рәсәй смотр-конкурсында еңеүенә арналған матбуғат конференцияһы уҙғарылды.


“Рәсәй — спорт державаһы” V халыҡ-ара форумына ярашлы бүләкләү тантанаһы был юлы Чебоксарҙа үткәйне. 