Унда 48 мәктәптең V – XI клас­тарында һабаҡ алған дүрт меңдән ашыу малай һәм ҡыҙ, шулай уҡ 45 белем усағына төрлө йәштәге балаларын йөрөткән өлкәндәр ҡатнашҡан. Айырыуса ваҡ бәлеш, булка, ҡамырға төрөп бешерелгән сосиска оҡшай икән уларға.  31 проценттың фекеренсә, ашханала емеш-еләк күберәк булырға тейеш, 21 процент иһә һөт аҙыҡтарына өҫтөнлөк бирергә кәрәк тип һанай. Уҙған йыл аҙағында Өфө хакимиәте ҡала мәктәптәрендә туҡланыу сифаты нисек икәнен асыҡлау маҡсатында уҡыусылар һәм уларҙың ата-әсәләре араһында социологик тикшеренеү үткәргән.  Уларҙың 60 проценты самаһы: “Беҙгә бындағы аш-һыу оҡшай”, – тигән.  Йәнә биш процент иһә: “Беҙгә барыбер”, – тип кенә ҡуйған. Дөйөм алғанда, уҡыусылар мәктәптә туҡ­ланыуҙың әлеге системаһына ыңғай ҡарашта.  Ата-әсәләрҙең фекеренә килгәндә, уларҙың күпселеге балаларына мәктәп ашханаһында тәҡдим ителгән ризыҡтарҙың төрлө булыуын теләгән һәм: “Уҡыусыларға бер нисә аш-һыу араһынан үҙенә оҡшағанын һайлап алырға мөмкинлек тыуҙырһындар ине”, – тигән.  Шул уҡ мәлдә өлкәндәрҙең 18,2 проценты балалар һайланмаҫҡа, ни бирһәләр, шуны ашарға тейеш тип уйлай.  “Бигүк ҡәнәғәтлән­дер­мәй” тигән яуапты өстән бер өлөштән ишетергә тура килһә, 11 процент тирәһе бөтөнләй ризаһыҙлығын белдергән. Шулай уҡ балаларҙың яртыһынан күберәге гарнирҙар­ҙан ҡәнәғәт икәнлеген әйткән, байтаҡ ҡынаһы һыйыр, ҡош, балыҡ ите ҡушылған аш-һыуҙы һайлауын белдергән.  Сәйҙән бер кем дә тиерлек баш тартмай, ә бына һыу, һут кеүек эсемлек­тәрҙе әллә ни алмайҙар, ти.  Яуаптарҙан күренеүенсә, уҡыусыларҙың ҙур өлөшө (85,7 %) мәктәп ашханаһында туҡлана. 