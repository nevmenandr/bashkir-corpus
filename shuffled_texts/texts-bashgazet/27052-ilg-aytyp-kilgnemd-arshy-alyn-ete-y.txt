Башҡортостан Республикаһының Милли музейы хеҙмәткәрҙәренә, айырыуса директоры Ғәли Вәлиуллинға беҙҙең идеяны хуплап, музей ҡомартҡылары эргәһендә, экспонат булараҡ һаҡланған кейемдәрҙе кейергә рөхсәт иткәне өсөн сикһеҙ рәхмәтебеҙҙе белдерәбеҙ! Глобалләшеү елдәре ни тиклем киҫкен иҫеүенә ҡарамаҫтан, тамырҙары тәрән, шәжәрәләре ҡеүәтле, эпостары мәңгелек төшөнсәләрҙе бәйән иткән халыҡтар Ер кендегенә нығыраҡ йәбешкән.  Унда төрлө өлкәлә ең һыҙғанып эшләгән замандаштарыбыҙҙы боронғо милли кейемдәрҙә фотоға төшөрҙөк.  Хәйер, башҡорт ҡыҙҙарының маһирлығы ете һаны эсенә генә һыямы ни инде?!.  “Ете ҡыҙ” йырының асылы бик әрнеткес, фажиғәле булһа ла, ул да башҡорт ҡыҙҙарының саф намыҫы, ғәййәр рухы хаҡында һөйләй.  Кемдер бына-бына “Оҙон сәс”те бейеп, икенсеһе доға ҡылып, өсөнсөһө сеңләп, дүртенсеһе телмәр тотоп, бишенсеһе йырлап, алтынсыһы намаҙға баҫып, етенсеһе уҡтан атып ебәрер төҫлө...  Һәр замандың – үҙ ҡыҙҙары.  Ете һаны башҡорттарҙа ғына түгел, ғөмүмән, төркиҙәрҙә изге, мөғжизәле һанала.  Милли кейемдәребеҙҙең ҡайтанан тергеҙелеүе халҡыбыҙҙың асылы бөгөн дә асмандарыбыҙҙы яҡтыртып, ҡурсалап тороуы хаҡында һөйләй. Был фотолар аша халҡыбыҙға ҡот, бәрәкәт ҡайтһын, иман нуры сәселһен!  Бөгөн ундай хәүефле хәлдәргә тарымаһын ҡыҙҙарыбыҙ, ҡатындарыбыҙ!

 Улар гүзәл заттарына ҡарап: “Илгә ҡайтып килгәнемдә ҡаршы алһын ете ҡыҙ!” – тип йырлаһын! Бөгөн Ер шары этномәҙәниәткә йөҙөн борҙо.  Рәсәй Федерацияһының тәүге автономияһы – Башҡортостан Республикаһының, “Башҡортостан” гәзитенең 100 йыл­лығына арналған проектты ла беҙ “Ете ҡыҙ” тип атаныҡ.  Ҡурған, Силәбе өлкәләре, Дим буйы, Урал аръяғы райондары милли кейемдәрендә халҡыбыҙҙың бөтә асылы, тәүфиғы, рухы сағыла.  Ниндәй генә дәүерҙәр килһә лә, Йыһандың рухи усағына әленән-әле үҙенең ихласлығы, саф күңеле, изге ғәмәлдәре, Аллаһ Тәғәләгә тоғролоғо менән ут өҫтәп торған башҡорт ҡыҙҙарының ҡаршы алыр кешеләре булһын!  Олпатлыҡ, боронғолоҡ менән һуғарылған был кейемдәрҙе кейгәндә ҡыҙҙарыбыҙ нимәләр кисергәндер, әммә уларҙың ҡараштарында ғорурлыҡ та, батырлыҡ та, тәрән тетрәнеү ҙә, һағыш та, әйтеп аңлатып бөткөһөҙ һыҙланыу ҙа сағылды.  Күплекте, көстө, ҡеүәтте, бик алыҫ араны аңлатырға теләһәләр, ете тау артында, етмеш ете тапҡыр, ете ырыу тигән киң таралған һүҙбәйләнештәрҙе ҡулланғандар. Ҡашмауҙарҙа, түшелдеректәрҙә, бишмәттәрҙә, еләндәрҙә һәр биҙәк, көмөш тәңкә тәрән мәғәнә менән, быуаттар һынауы аша үткән мәғәнәүи көс менән һуғарылған. Башҡорт ҡатын-ҡыҙының боронғо дәүерҙәрҙәге гүзәллеге, рухи ҡеүәте хаҡында халыҡ йырҙарында, риүәйәттәрҙә, эпостарҙа ла әйтелгән. 