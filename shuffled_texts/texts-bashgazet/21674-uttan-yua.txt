Бер шай­ба яҙмышты хәл итә­сәк.  Максим Майоров менән Линус Умарк һәр осраҡта ла нисбәтте тигеҙләп ҡуйҙы.
2:2...  Иҫәпте лә Омск хоккейсылары асты.  Эйе, уттан алып һыуға һалды беҙҙе, көйәрмәндәрҙе, “Салауат Юлаев”.  Ысынлап та, әллә хужалар уйын дилбегәһен үҙ ҡулына алды, әллә юлаевсылар арығайны – беҙҙекеләр яйыраҡ ҡыланды.  Хәҙер овертайм, йәғни “тиҙ үлем”.  Шулай булды ла.  Ҡазанда ҙур иҫәпкә ҡыйратылғастар, һынырҙар тигәйнек...  Шөкөр, һынманылар.
 “Авангард”тың ике уйынсыһы бер-береһенә пас биреп маташ­ҡанда беҙҙең Сергей Соин шайбаны тартып алып, ҡапҡаларына сойорғотоп та ебәрҙе.
“Го-о-о-ол!” Телевизорҙан яң­ғы­раған ком­ментаторҙың ауазына респуб­ликалағы барлыҡ өйҙәр­ҙәге сағыу тауыштар өҫтәлде... Шулай ҙа өфөләр уларҙың яңылышҡанынан оҫта файҙалана белде.  Етмәһә, тәүге ике матч Себерҙә уҙа.  Хатта яҡташтарыбыҙ, “Аҡ Ба­рыҫ”ты етенсе осрашыуҙа еңеп, артабанғы раундҡа үткәс тә, шик-шөбһә ташламаны.  Хәл-көстәре самалы ҡалды, иркенләп ял итергә ваҡыттары булманы шул.  Ә дәғүәсе – “Авангард” командаһы – Көнсығыш конференцияла иң көслөнән иҫәпләнә. Хата­ландың икән – хуш, еңеү! 