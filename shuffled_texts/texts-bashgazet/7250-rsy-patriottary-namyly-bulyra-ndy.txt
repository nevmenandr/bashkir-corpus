Һайлау намыҫлы шарттарҙа үткән осраҡта ғына, вәғәҙәләрен үтәгән депутаттар иҫәбе артасаҡ, — тине Заһир Хәкимов. Ул, намыҫлы һайлау тураһындағы килешеүгә ҡул ҡуйғанда, сәйәси партияларҙы бәхәсле барлыҡ мәсьәләләрҙе асыҡтан-асыҡ тикшереү юлы менән хәл итергә саҡырҙы. 2013 йылдың көҙөндә буласаҡ һайлау үҙ-ара ихтирамлы мөнәсәбәт нигеҙендә үтергә тейеш, тип белдерҙе “Рәсәй патриоттары” партияһының Башҡортостан бүлексәһе етәксеһе Заһир Хәкимов, “Берҙәм Рәсәй” партияһының мөрәжәғәтенә яуап рәүешендә.

— Беҙ һәр һайлаусының үҙ аллы тауыш биреүгә хоҡуғын хөрмәт итергә саҡырабыҙ.  Республика халҡы күпселек тауыш биргән сәйәсмән генә һайланасағына ышанырға тейеш. 