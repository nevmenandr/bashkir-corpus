Башҡортостан Президенты Рөстәм Хәмитов етәкселегендә үткән мөһим һөйләшеүҙә республика Хөкүмәте ағзалары, министрлыҡтар, төрлө ойошмалар етәкселәре, Мәскәүҙән вәкилдәр ҡатнашты. Д. ИШМОРАТОВА. Республика йортонда Балаларҙың VI Халыҡ-ара ҡышҡы уйындарын ойоштороу буйынса комитеттың ултырышы булды.  Ярышты мәҙәни йәһәттән биҙәү, мәғлүмәт сараларында әүҙем яҡтыртыу, ҡатнашыусыларҙың һаулығын һаҡлау хаҡында эшлекле һөйләшеү барҙы.
— Алда хәл итәһе бурыстар күп, шуға ла бер айҙан ойоштороу комитетының сираттағы ултырышы буласаҡ.  Йылдамлыҡ талап ителә, — тине Президент Рөстәм Хәмитов.
 Бөгөнгә ҡаланың спорт ҡоролмаларын рәтләү, яңыларын төҙөү буйынса эш башланған, сараның эмблемаһына конкурс иғлан ителгән. 