– Был бурысты комплекслы эш иткәндә генә атҡарып сығырға мөмкин, шул иҫәптән – ҡануни шарттар булдырыу юлы менән.  Эшҡыуарға финанс ярҙамының, йәғни матди дәртләндереүҙең күҙ уңында тотолоуы бәхәсһеҙ.  Башҡортостан парламентының быйылғы тәүге ултырышы иҡтисади мөхитте ҡанунилаштырыуға бай булды.  Беҙ технологик яңыртыу, халыҡтың тотороҡло мәшғүллеге, иҡтисад­тың конкурентлыҡҡа һәләтле булыуы менән даими ҡыҙыҡһынырға тейешбеҙ. Шуға күрә төп иғтибарҙы туранан-тура финанс ярҙамы бүлеүгә – гарантиялар, субсидиялар, льготалар һәм микрозаймдар биреүгә йүнәлтәбеҙ.  Улар, нигеҙҙә, бәләкәй һәм урта эшҡыуарлыҡ өсөн уңайлыраҡ мөхит тыуҙырыуҙы маҡсат итеп ҡуя.
– Бәләкәй һәм урта эшҡыуарлыҡты үҫтереүҙең былтыр раҫланған стратегияһы ошо тармаҡҡа ҡараған предприятиеларҙың эске тулайым про­дукттағы өлөшөн арттырыуҙы күҙ уңында тота, – тине Дәүләт Йыйылышы – Ҡоролтай Рәйесе Константин Толкачев. 