Эш хаҡының ябай хеҙмәткәрҙәр менән предприятие етәкселеге араһындағы бүленеше лә, коммуналь сығымдар һәм матди-техник тәьминәт тә күп һорау тыуҙыра.  Башҡортостан Хөкүмәтендәге эш төркөмө ултырышында Өфөләге ашығыс медицина ярҙамы станцияһының эшмәкәрлеге тикшерелде.


– Күптән түгел төбәк башлығы Рөстәм Хәмитов власть органдарына Өфөләге ашығыс ярҙамдың финанс-хужалыҡ эшмәкәрлеген ентекле тикшерергә ҡушты, – тине Хөкүмәт Премьер-министры урынбаҫары Лилиә Ғүмәрова. Тикшереү һөҙөмтәләре киң мәғлүмәт сараларында баҫылып сығасаҡ.
– Сирле кешеләр һәм Өфөләге ашығыс ярҙамдың медицина персоналы тармаҡтағы уйланылмаған идара ҡарарҙарынан зыян күрергә тейеш түгел, – тип белдерҙе Лилиә Ғүмәрова. Ошо өлкәләге хәлде күҙәтеү барышында 1,9 миллион һумлыҡ ҡаҙна, 3,6 миллион һумлыҡ Мотлаҡ медицина страховкаһы фонды аҡсаһының маҡсатҡа ярашһыҙ файҙаланылыуы асыҡланған.  Л. ДӘҮЛИЕВА.