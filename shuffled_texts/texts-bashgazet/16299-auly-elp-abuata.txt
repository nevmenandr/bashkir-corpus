Программа инвалид балаларға ярҙам күрһәтеүгә йүнәлтелә.  Фондтың идара рәйесе Рима Баталова әйтеүенсә, программаның маҡсаты — мөмкинлеге сикләнгән балаларға иппотерапия менән шөғөлләнеү өсөн шарттар тыуҙырыу. Һәр кем өсөн айырым программа, махсус күнекмәләр һайлана. Быйыл республикабыҙҙа данлыҡлы спортсы, Дәүләт Думаһы депутаты Рима Баталованың “Милләт йәшлеге” төбәк йәмәғәт фонды “Һаулыҡ эҙләп ат янына” проектын тормошҡа ашыра.
 ДЦП, аутизм, психик үҫештең тотҡарланыуы, баш мейеһенең органик зарарланыуы, сколиоз, күреү һәләтенең юғалыуы, шулай уҡ неврология сирҙәренән яфаланған балалар күнекмәләргә бушлай йөрөү мөмкинлегенә эйә.  Уның өсөн аҡса коммерцияға һәм дәүләткә ҡарамаған ойошмаларға Рәсәй Президенты гранттарын биреүгә асыҡ конкурс йомғаҡтарына ярашлы бүленде.  Сараны Өфөләге “Аҡбуҙат” ипподромында үткәрергә ҡарар ителде. 