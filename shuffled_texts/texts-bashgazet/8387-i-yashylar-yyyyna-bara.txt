Шулай уҡ иң яҡшы 10 проектҡа 400 — 800 мең һум аҡса тапшырыласаҡ.  Уны Һамар өлкәһе губернаторы хакимиәте, өлкә хөкүмәте ойоштора.  Сара Рәсәй Президентының Волга буйы федераль округындағы Тулы хоҡуҡлы вәкиле етәкселегендә уҙғарыла.  Шулай уҡ төбәк ярҙамы күрһәтеү ҙә ҡарала.  Рәсәйҙә йәштәр сәйәсәте өлкәһендә тормошҡа ашырылған яңы технологиялар менән таныштырыуҙы маҡсат итеп ҡуйған форум 18 — 27 июндә Һамар өлкәһендә уҙғарыла.  Сара йомғаҡтары буйынса иң яҡшы 200 проект 100 — 300 мең һум күләмендә грант ярҙамы аласаҡ.  Фестивалдә округтағы барлыҡ төбәктәрҙән 2 200 кеше ҡатнаша. Волга буйы федераль округындағы һәр төбәктән унда 100-гә яҡын кеше ҡатнаша.  Башҡортостанда Волга буйы федераль округының “iВолга-2013” йәштәр йыйынында ҡатнашыу өсөн республика делегацияһы составына кандидаттар һайлау бара.
 Шулай уҡ “Инновациялар һәм техник ижад”, “Һин — эшҡыуар”, “АРТ Квадрат”, “Мәғлүмәттәр ағымы”, “Төҙөлөш һәм торлаҡ-коммуналь хужалыҡ”, “Изгелек технологияһы”, “Артымдан йүгер”, “Сәйәсәт” кеүек темалар буйынса уҡыуҙар ойошторола.  Өҫтәмә рәүештә “Коммерцияға ҡарамаған социаль йүнәлешле ойошмалар” тигән махсус курс тәҡдим ителә. Йәштәр йыйыны программаһына социаль-иҡтисади һәм ижтимағи-сәйәси үҫеш проекттары менән таныштырыу, оҫталыҡ дәрестәре, танылған кешеләр менән осрашыуҙар, мәҙәни-ял һәм спорт саралары инә. 