Ә. Вәлиди исемендәге 2-се башҡорт гимназия-интернатында үткән республика форумында йәштәрҙең туған телебеҙҙе үҫтереүгә ҙур ынтылышы асыҡ сағылды.
 Сараға төбәктең йәш эҙәрмәндәре йыйылғайны.  Үҙең өсөн – кинәнес, башҡа милләт вәкиленә – телде өйрәнеү өсөн орлоҡ… Ғөмүмән, уҡыусыларҙың күбеһе телебеҙҙең ҡулланылыш даирәһен киңәйтеү маҡсатын Интернетҡа бәйләй. Йәш эҙәрмәндәргә, уларҙы сараға әҙерләгән уҡытыусыларға ҙур рәхмәт. Уҡыусылар фәнни хеҙмәтен әҙерләгәндә теорияны ғәмәли йәһәттән нигеҙләп, тәжрибә үткәргән.  Улар туған телебеҙҙең ҡулланылыш даирәһен киңәйтеү алымдарын тәҡдим итте.  Ҡыҙыҡ тәҡдим дә яңғыраны: күберәк башҡортса яҙыу менән биҙәлгән кейемдә йөрөү.  Тәрән мәғәнәле сығыштарҙа – заманса уй-фекер.  Кемдер телдәрҙең үҙ-ара бәйләнешен, һүҙҙәрҙең оҡшашлығын тикшерһә, икенселәр тыуған яғындағы ер-һыу атамаларына байҡау яһаны.  –Сығыштарҙың йөкмәткеһе ифрат бай булды.  Телебеҙ үҙ урынын ныҡлы һаҡлаһын тиһәк, халҡыбыҙҙың тарихын, бөйөк шәхестәрен белеү ҙә фарыз, ти йәш эҙәрмәндәр.  Йыйындағы сығыштарҙың барыһы ла ҡыҙыҡлы, фәһемле булды.  Был йәһәттән Әхмәтзәки Вәлидиҙең, халҡыбыҙҙың башҡа бөйөк ул-ҡыҙҙарының тормошон өйрәнеүҙәре ҙур ихтирамға лайыҡ.
– Йыйында милләтебеҙҙең тарихы ла, әлеге тормошо ла, киләсәге лә сағылды, – тине Башҡортостан Мәғариф министрлығының бүлек етәксеһе Гөлсәсәк Мөхәмәтйәнова.  Мәҫәлән, үҙ йүнәлеше буйынса “Бәйләнештә” сайты аша һорау алыу уҙғарғандар бар. 