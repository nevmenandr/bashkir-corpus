Икенсенән, “Башҡортостан” гәзите биттәрендә халҡыбыҙҙың күп быуат­лыҡ тарихы тураһында яңынан-яңы асыштар менән танышам, иҡтисад, фән һәм техника, әҙәбиәт, мәҙәниәт өлкәһендә ҙур уңыштарға өлгәшкән за­мандаштарым тураһында уҡып шат­ланам, үҙенсәлекле шиғри шәл­кем­дәрҙе, повесть һәм романдарҙан өҙөктәрҙе, тормош байлығын да, мих­нәтен дә сағылдырған, шул иҫәптән мөхәббәткә лә битараф булмаған хикәйәләрҙе уҡып, үҙ йөрәгем аша үткәреп, бошонам да, шатланам да.  Вил ӨМӨТБАЕВ, техник фәндәр докторы, профессор:

– Мин “Совет Башҡортостаны” (артабан – “Башҡортостан”) гәзитенә поч­та бүлексәһендә даими яҙылам.  Пенсионер булараҡ, һуңғы ваҡытта был өлкәлә әҙерләнгән һәм ҡабул ителгән закондар менән танышам. Йәмәғәтселек фекеренә ҡолаҡ һалып, уларҙы үҙеңдеке менән сағыштырыу ҙа бик файҙалы.  Үрҙә әйтелгән уй-фекерҙәремде М. Аҡмулла һүҙҙәре рухында тамам­ла­ғым килә: “Уҡығыҙ, башҡорттар, үҙе­беҙҙең “Башҡортостан” гәзитен, уҡығыҙ!” Өс йыл Алжир Республикаһында хеҙмәт командировкаһында булғанда ла гә­зит­те илселек аша алдырҙыҡ.  Сит яҡтарҙа тыуған төйәгең бигерәк тә һағындыра, гәзит һәм хат уҡыһаң, үҙ илең менән күрешкән кеүек ине.
“Ошондай бирелгәнлектең сәбәбе нимәлә икән?” тигән һорау тыуыуы мөм­кин.  Беренсенән, ул үҙ телеңде тойоуҙа, әҙәби телдә матур итеп һөй­ләшергә өйрәнеүҙә, башҡорт теле­нең үҫеш тарихы менән ҡыҙыҡһыныуҙа, уның кисәге, бөгөнгө һәм киләсәк проб­лемаларын аңларға ынтылыуҙа, ғө­мүмән, башҡорт телен пропагандалауҙа. Спорт һөйгән көйәрмән булараҡ, төрлө ярыштар тураһында ҡыҙыҡ­һынып уҡыйым. Өсөнсөнән, “Башҡортостан” гәзите аша мин республикалағы ижтимағи һәм сәйәси хәлдәр менән танышам, яуаплы вазифа башҡарған етәксе­ләрҙең сығыштарын, әңгәмәләрен уҡыйым, уларҙың эске һәм тышҡы сәйәсәт буйынса аҙымдары менән танышам. 