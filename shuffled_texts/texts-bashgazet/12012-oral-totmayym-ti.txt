Былтыр Башҡортостандан ете егет альтернатив хеҙмәткә саҡырылған.  Әйткәндәй, бындай хеҙмәт ваҡыты дөйөм стажға индерелә, ә эшмәкәрлек Рәсәйҙең Хеҙмәт кодексы менән көйләнә.
 Егеттәрҙең күпселеге – 3 400-ҙән ашыуы – Ҡоро ер ғәскәрҙәренә ебәрелгән. Былтыр көҙ республикабыҙҙан армия сафына 6 700 кеше саҡырылған.  2004 йылдан, йәғни “Альтернатив граждан хеҙмәте тураһында”ғы Закон ҡабул ителгәндән алып, республикабыҙҙан 47 кеше ошондай хеҙмәткә оҙатылған.
 ӘЙТКӘНДӘЙ 2008 йылдың 1 ғинуарынан ябай ойошмаларға ебәрелгән кешеләрҙең альтернатив хеҙмәт ваҡыты – 21 ай, Ҡораллы Көстәрҙәге граждан персоналы сифатындағыларҙыҡы 18 ай тәшкил итә.  Хәрби комиссариаттың матбуғат хеҙмәтендә әйтеүҙәренсә, был егеттәр, нигеҙҙә, ҡарттар һәм инвалидтар өсөн йорт-интернаттарҙа, дауалау учреждениеларында санитар, йыйыштырыусы булып эшләй. 