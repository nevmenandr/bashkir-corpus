М. Ямалетдин – күп яҡлы талант эйәһе ул.  Байтаҡ башлап яҙыусы әҙиптәргә остаз, ҡанат ҡуйыусы ла — Мәүлит Ямалетдин.
 Һис икеләнмәйенсә уны әҙәбиәтебеҙҙә уникаль күренеш тиергә була.  Республика­быҙҙың әҙәбиәт, сәнғәт, архитектура өлкәһендә бирелә торған С. Юлаев исемендәге дәүләт премияһына кандидаттар араһында яратҡан яҙыусым Мәүлит ағай Ямалетдиндың исемен күреп, ҡыуанып ултырам.  Шунан нисек әйтмәйһең инде шағир һәм прозаик М. Ямалетдинды ижады менән быуаттарҙы тоташтырыусы әҙип тип! Яҙыусы, шағир, тәр­жемәсе Мәү­лит Ямалет­дин­дың ижады менән танышҡас, ошондай баһаны би­рергә була. Әҫәрҙәре хайран матур, күтәргән проблемалары бик актуаль.
 Яҙыусының теле бик һутлы һәм халыҡсан.  Робағиҙа­рын уҡыһаң, мең йыл элек ижад иткән Ғүмәр Хәйәм күҙ алдына килә.  Уның ижады — хайран халыҡсан ижад.  Бөтөн ижады Ватанға һөйөү, кешеләрҙә иман тәрбиәләүгә хеҙмәт итә.  Проза әҫәрҙәрен уҡыһаң ( “Ҡуласа”, “Ҡотолоу юлҡайҙарын тапманым” әҫәрҙәре), Ҡобағош сәсәндәр, Муса Мортазиндар менән бергә ил азатлығын яҡлап яу сапҡандай булаһың.  Ҡо­ба­йыр­ҙарын, гүйә, мәшһүр Ҡобағош, Ба­йыҡ сәсәндәр әйтә төҫлө.  Олуғ әҙибебеҙҙең Салауат Юлаев исемендәге премияға лайыҡ булыуын күрергә насип итһен! Шағир М. Ямалетдин ҡәлә­ме аша Аҡ­мул­лалар, Зәйнулла ишандар беҙгә өндәшкәндәй.
 Әҙиптең бөтөн әҫәрҙәре лә уҡыусыларҙа илһөйәрлек, тарихыбыҙға ихтирам, халыҡ батырҙарына, ил улдарына һөйөү, иман тәрбиәләүгә хеҙмәт итә.  Үҙе шағир, яҙыусы, тәржемәсе, сәсән, ҡурайсы, ҡурайсыларҙың остазы, педагог, йыраусы, фольклорсы, тарихсы, журналист – был һөнәрҙәрҙең барыһының да оҫтаһы ул.  Олпат әҙибебеҙ, ҙур талант эйәһе Мәүлит ағай Ямалетдиндың ижады үтә лә лайыҡ республи­кабыҙҙың был олуғ бүләгенә.
 Иншаллаһ! 