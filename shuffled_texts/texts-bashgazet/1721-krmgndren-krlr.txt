Босния менән Герцеговинала 30 градус һалҡын, төбәк өсөн был, ғөмүмән, ғәжәп күренеш. Италияның данлыҡлы Венеция ҡалаһындағы каналдарҙы һуңғы 80 йылда тәүге тапҡыр боҙ ҡаплаған, Римдағы Колизей – көрт аҫтында.  Юлдарҙағы автомобиль тығындарының сиге юҡ. Балҡан ярымутрауын көрт баҫҡан, юл булмау сәбәпле, меңәрләгән кеше йорттарында ултырырға мәжбүр. Европа туңа – һалҡын һауа ҡорбандарының һаны 200-гә яҡын. 