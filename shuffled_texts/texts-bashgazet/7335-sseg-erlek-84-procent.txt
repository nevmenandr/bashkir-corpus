Булған тупраҡ эшкәртеү һәм сәсеү машиналарының һәм йыһаздарының әҙерлеге — 86–89 процент.  Республика машина-технологик станциялары, яҙғы баҫыу эштәрен башҡарыу графигы төҙөү өсөн, иген һәм ҡуҙаҡлы культуралар сәсеүгә ауыл хужалығы тауар эшкәртеүселәре менән килешеү төҙөй башланы ла инде. Туранан-тура 4 350 агрегат ауыл хужалығы культураларын сәсеү менән мәшғүл буласаҡ.  Был үткән йылғы күрһәткестән 4–5 процентҡа юғарыраҡ. Дөйөм алғанда яҙғы баҫыу эштәрендә сама менән 14 300 трактор, шул иҫәптән 4 100 ҡарышлауыҡлы трактор ҡатнашасаҡ. Республиканың Ауыл хужалығы министрлығынан хәбәр итеүҙәренсә, тупраҡты сәсеүгә әҙерләүҙә 10 меңдән ашыу трактор агрегаты, шул иҫәптән сәскес, тырма һәм культиватор эшләйәсәк.  Башҡортостандың трактор паркының алдағы яҙғы баҫыу эштәренә техник әҙерлеге 84 процент тәшкил итә.  16 750 тракторҙың әлеге көндә 14 070-е әҙер.
