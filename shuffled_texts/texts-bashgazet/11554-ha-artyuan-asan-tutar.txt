— Һәр төбәк өсөн түләүҙәрҙең иң юғары артымы федераль кимәлдә билдәләнә.  Төбәк власына был күрһәткесте күп тигәндә 1,5 тапҡырға күтәреү рөхсәт ителә.  Ошо сикте үткәндәр йәмәғәт тыңлауҙарында үҙ фекерен нигеҙләргә тейеш. 2014 йылдан коммуналь хеҙмәт өсөн түләүҙең дөйөм күләмен арттырыу проценты Хөкүмәт тарафынан кәмендә өс йылға раҫлана.  Ошоға бәйле Дәүләт Думаһының торлаҡ-коммуналь хужалыҡ буйынса комитеты рәйесе урынбаҫары Павел Качкаев аңлатма бирҙе.


— Хеҙмәттәргә тарифтарҙы ни бары 5 процентҡа арттырыу осраҡтары булды, ләкин ҡулланыу нормативтарына ярашлы хаҡ ҡайһы саҡта 50 процентҡа артып китә ине, — тине Павел Рюрикович. 