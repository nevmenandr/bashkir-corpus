Документтан күренеүенсә, 2016 – 2020 йылдарҙа башланғыс мәктәптә икенсе смена бөтөрөләсәк, тағы ла биш йылдан V – IX класс уҡыусылары иҫке мәктәптәрҙән яңыларына күсереләсәк.  Башҡортостан Хөкүмәте үткән йыл аҙағында дөйөм белем биреү ойошмаларында яңы урындар булдырыуға йүнәлтелгән программаны раҫланы.
 Шулай уҡ 2016-2017 йылдарҙа Башҡортостанда 7 397 урынлыҡ 20 дөйөм белем биреү объектын файҙаланыуға тапшырыу күҙаллана.  Бынан тыш, Бөрйән районының Иҫке Собханғол ауылында 550 урынлыҡ мәктәптә реконструкцияны тамамлау ҡарала. Шуларҙың иң ҙурҙары Өфөнөң Дим, Колгуев биҫтәләрендә, Стәрлетамаҡтың 5-се Көнбайыш микрорайонында һәм Баҡалы ауылында урынлашҡан.  Программаға ярашлы, район, ҡалаларҙағы белем усаҡтары төҙөкләндереләсәк, яңы мәғариф учреждениелары сафҡа индереләсәк.  Быйыл иһә 1 597 уҡыусыға иҫәпләнгән дүрт мәктәп сафҡа инәсәк.  Уларға Стәрлетамаҡ ҡалаһының Көнбайыш биҫтәһендә, Федоровка ауылында, Ғафури районындағы Табында, Ҡариҙел районындағы Яңы Муллаҡайҙа урынлашҡан мәктәптәр инә.
2017 йылда проект ҡеүәте 5 800 булған 16 объектты файҙаланыуға тапшырыу планлаштырыла. 