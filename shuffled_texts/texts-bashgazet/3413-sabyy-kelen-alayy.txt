Кисә Башҡортостан Республикаһының дүртенсе саҡырылыш Дәүләт Йыйылышы – Ҡоролтайҙың илле икенсе ултырышы булды. И. ХАҠОВ. Ул 2011 йылда Башҡортостанда бала хоҡуғын, азатлығын һәм законлы мәнфәғәттәрен яҡлау темаһына арналды.  Депутаттар “Башҡортостан Республикаһының закондар мониторингы”, “Эсәр һыу тураһында”ғы закондарға үҙгәрештәр индереү, сит илдәрҙең инвестиция эшмәкәрлеге кеүек 12 закон проектын ҡабул итте, бер нисә ҡала буйынса мировой судьяларҙы раҫланы.
“Башҡортостан Конституцияһына үҙгәрештәр һәм өҫтәмәләр индереү”, “Башҡортостан Президентын һайлау” кеүек ике тиҫтәгә яҡын закон проекты тәүге уҡыуҙа ҡаралды.
 Тәүҙә Башҡортостанда Бала хоҡуҡтары буйынса вәкил Милана Скоробогатованың сығышы тыңланды.  Вәкил етемдәрҙең артыуы, ҡайһы бер учреждениеларҙа сабыйҙарҙың хоҡуҡтары боҙолоуы, шулай уҡ мөмкинлеге сикләнгән балаларҙы уҡытыу йәһәтенән хәл итәһе көнүҙәк мәсьәләләргә туҡталды. Көн тәртибенә барлығы 68 мәсьәлә сығарылды.