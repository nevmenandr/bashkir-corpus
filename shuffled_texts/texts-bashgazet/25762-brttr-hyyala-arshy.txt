Һуңғы йылдарҙа балалар йорттарында бүрәт сабый­ҙарының артыуы бөтә халыҡ өсөн ҙур фажиғәгә әүерелгән, – тинеләр театрҙың матбуғат хеҙмәтендә. Бүрәт академия драма театрында йәш яҙыусы Айгиз Баймөхәмәтовтың “Ҡалдырма, әсәй!” повесы буйынса “Аба эжын ургынууд” спектаклен ҡуйырға ниәтләйҙәр.  Спектакль өсөн драматург Әнгизә Ишбулдина повесть буйынса инсценировка ҡуйған.  Бының өсөн М. Ғафури исемендәге Башҡорт дәүләт академия драма театры режиссеры Илсур Ҡаҙаҡбаев саҡырылды. Спектаклдең премьераһы 14-15 апрелдә буласаҡ. Бүрәт Респуб­ликаһының атҡаҙанған артисы Дабацу Юндунова уны бүрәт теленә тәржемә иткән.
– Ҡурсалаусыһы булмаған, күңелдәре яралы, тормошта ауыр хәлгә тарыған балалар тура­һындағы ваҡиға бүрәт сәхнәһендә яңыса сағылыш таба.  Етемдәрҙе үҙ балаң кеүек ҡабул итеү ғәҙәти, бер үк ваҡытта абруйлы күренеш һаналған.  Бүрәттәрҙә борон-борондан етем балалар булмаған.  Айгиз Баймөхәмәтовтың автобиографик повесы балалар йортонда тәрбиәләнеүселәрҙең ауыр яҙмышын сағылдыра.  Әйткәндәй, ошо тамашаны үҙҙә­рендә ҡуйырға Илсур Ҡаҙаҡбаевҡа Башҡорт дәүләт академия драма театрының “Хыялға ҡаршы” спектаклен ҡарағандан һуң Бүрәт театрының директоры Эржена Жамбалова тәҡдим иткән.