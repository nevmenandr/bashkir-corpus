Метеостанция мәғлүмәттәренә ҡарағанда, 27 — 31 июлдә генә 163,2 мм яуым-төшөм булған.  Ошондай уҡ йәй 1987, 1999 йылда күҙәтелгән.  Ҡала һәм ауыл биләмәләре башлыҡтарына, предприятиелар етәкселәренә тәүлек әйләнәһенә дежурлыҡ ойошторорға, авария-ҡотҡарыу бригадаларын көсәйтергә, халыҡты ташыу, һыуҙы һурҙыртыу өсөн техниканы көйләргә тәҡдим ителде.  Шулай ҙа быйылғы июлдә яуым-төшөм күрһәткесе — иң юғарыһы.
 Ҡойма ямғырҙар һөҙөмтәһендә тыуған хәлде яйға һалыу, уның зыянын кәметеү буйынса сара күреү маҡсатында Учалы районы хакимиәте башлығы Фәрит Дәүләтгәрәев 1 августан юғары әҙерлек режимын ғәмәлгә индереү тураһындағы ҡарарға ҡул ҡуйҙы. Берҙәм дежур-диспетчер хеҙмәтенә райондағы хәл тураһында мәғлүмәтте даими йыйырға ҡушылды. Районда ямғыр күптән инде бер туҡтамай яуа.  Район хакимиәтенең мәғлүмәт-аналитика бүлегенән хәбәр итеүҙәренсә, Берҙәм дәүләт ғәҙәттән тыш хәлдәрҙе иҫкәртеү һәм бөтөрөү системаһының Учалы районындағы бүлегенең, шулай уҡ барлыҡ ойошмаларҙың көстәре һәм саралары тәртипкә килтерелде. 