Ләкин һыу 15 майҙан һуң ғына шифалы үҙенсәлектәргә эйә була икән. Учалы районында изге Әүлиә шишмәһе уянды.  Быйыл яҙ туристар ошо изге урынға сәйәхәт ҡыла ала.  Ул Әүештау итәгенән башлана.  Иманлылар бында доға ҡыла, шишмә һыуын тәмләй.  Әүешкүл эргәһендә урынлашҡан Әүештауға йыл һайын меңдәрсә кеше йыйыла.  Силәбе өлкәһенең Арғаяш ауылынан шишмәгә уңайлы автобустар йөрөй.  Һауа шарттары ла, яуым-төшөм дә йоғонто яһамай Әүлиәгә.  Йыл һайын ул май айында ер өҫтөнә сығып, өс-дүрт аҙна аға.
 Шишмә һыуының шифалы үҙенсәлектәре Мәккәлә лә билдәле.  Әүлиә һыуы бөйөрҙән ташты сығара, аллергияны бөтөрә, тын, аш һеңдереү ағзалары сиренән дауалай, тиҙәр.  Сәфәр барышында туристар боронғо башҡорт дәрүиштәренең тарихы менән таныша. Бындай турҙар Башҡортостандың Силәбе өлкәһендәге рәсми вәкиле Амур Хәбибуллиндың ярҙамы менән ойошторола.  Шишмәнән алынған һыу оҙаҡ һаҡлана.