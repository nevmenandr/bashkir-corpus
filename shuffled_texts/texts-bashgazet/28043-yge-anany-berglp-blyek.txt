– Асыҡ тыңлауҙа әйтелгән тәҡдимдәр һәм иҫкәрмәләрҙе беҙ ошо проектты камиллаштырғанда, шулай уҡ республиканың бюджет сәйәсәте­нең дөйөм ҡоролошонда файҙа­ланыуҙы планлаштырабыҙ. Башҡортостандың дәүләт ҡаҙ­наһы буйынса асыҡ тыңлау һәм бюджеттың төп үлсәмдәре, уны мәғарифҡа, мәҙәниәткә, һаулыҡ һаҡлауға, йәмәғәт транспортын үҫтереүгә һәм башҡа йүнәлеш­тәрҙә күпме тотонорға уйлауҙары тура­һында гәзиттең киләһе һандарының береһендә уҡый алаһығыҙ. Сарала теләгән бер кеше ҡатнаша ала ине.  Был асыҡ тыңлау депутаттар эшмәкәрлеген халыҡҡа яҡынайтыу, билдәлелек һәм асыҡлыҡты киңәйтеү маҡсатында уҙғарылды.  Тәҡдимдәр һәм иҫкәр­мәләрҙең йөкмәткеһен дә алдан ебәреү мөмкинлеге булды.  Тәүге тапҡыр булһа ла, халыҡ яғынан әүҙемлек ярайһы уҡ юғары ине: 133 кеше ҡатнашырға теләк бел­дерҙе, теркәү үткән граж­дан­дарҙың 119-ы асыҡ тыңлауға килеү мөм­кинлеген тапҡайны, 11 кеше трибунанан үҙ тәҡдимен яңғырат­ты.
– Дәүләт Йыйылышының даими комитеттары был закон проектын икенсе уҡыуҙа ҡарауҙы дауам итәсәк, – тине парламент Рәйесе Константин Толкачев, барыһына ла әүҙем гражданлыҡ позицияһы өсөн рәхмәт белдереп.  Унда килергә теләк белдергән һәр кем парламентҡа шылтыратып та, ойошманың интернеттағы сайтында ла теркәлә алды.  Дәүләт Йыйылышы – Ҡоролтай йортонда “Башҡортостан Республикаһының 2018 йылға һәм 2019 – 2020 йылдарҙың планлы осорона бюджеты тураһында”ғы Башҡортостан Республикаһы Законы проекты буйынса республика парламенты тарихында беренсе тапҡыр асыҡ тыңлау үткәрелде.
