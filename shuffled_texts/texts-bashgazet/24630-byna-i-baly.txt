Уның ҡарауы, дүңгәләккә оҡшаған ауыҙында тештәре һанап бөткөһөҙ. Ғәҙәти булмаған һулыш системаһына эйә булғанлыҡтан, ҡабырғаларындағы бәләкәй генә тоҡсайҙарға оҡшаған эске айғолаҡтар ярҙамында тын ала.  Тиреһендә – тәңкәләр, күк­рәгендә, ҡорһағында ҡуш йөҙгөстәр юҡ.  Һөйәкһеҙ.  Ите тәмле. Ғәҙәти булмаған был йән эйәләре үле һәм тере балыҡтарҙың ите менән туҡлана.  Минога Рәсәйҙең ҙур йылға-күлдәрендә осрай.  Уларҙың 40 төрө бар.  10 – 100 сантиметр оҙонлоҡта.  Тышҡы ҡиәфәте менән һытҡыға оҡшаш.  Төньяҡ һәм Көньяҡ ярымшарҙарҙың уртаса йылылыҡтағы һыуҙарында, шулай уҡ Төньяҡ Боҙло океанда йәшәйҙәр.