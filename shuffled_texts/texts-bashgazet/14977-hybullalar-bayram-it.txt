Өмәлә һарыҡ йөнө ҡырҡыу оҫталығына эйә булған ҡатын-ҡыҙҙар ҡатнашты. Байрам Әхмәҙулла Мәмбәтовтың крәҫтиән (фермер) хужалығында уҙғарылды.  Хәйбулла районының Мәмбәт ауылында һарыҡ йөнө ҡырҡыу йолаһын күрһәттеләр.  Ошонда уҡ йөндән бәйләнгән әйберҙәр күргәҙмәһе ойошторолдо.  Оҫтабикәләр йөн иләү, ойоҡбаш, бейәләй бәйләү серҙәре менән уртаҡлашты, йылы әйберҙәрҙең сәләмәтлек өсөн файҙаһы тураһында һөйләне.  Ҙур байрамға әүерелгән сарала “Туржы ынйылары” фольклор ансамбле сығыш яһаны. Бында 70-тән ашыу ҡуй аҫрайҙар.  Мәҙәниәт йылында республикалағы һәр мәҙәниәт ойошмаһы үҙенсәлекле саралар үткәрә.

