Тәлғәт Мәсәлимовтың “Йыр”, Анатолий Баратынскийҙың “Ваҡыт тәгәрмәсе” тип аталған күргәҙмәһе ҙур ҡыҙыҡһыныу уятты. Балалар “Еңеү салюты” тигән темаға һүрәттәр төшөрҙө, уларҙың эштәре шунда уҡ күргәҙмәгә ҡуйылды. Акцияның төп маҡсаты – экспонаттар менән таныштырыу, улар аша күңелдәрҙә данлы тарихыбыҙға һөйөү тәрбиәләү, “хәтер һарайы”на йәш быуынды йәлеп итеү.

 112-се Башҡорт кавалерия дивизияһының байрағы янын­да фотоға төшөргә, хәрби костюм кейеп ҡарарға теләгәндәр айырыуса күп ине.  Милли музейға килгәндәр тарихи бе­йеүҙәрҙе тергеҙгән “Ассамблея” сту­дия­һы ағзалары менән “Май вальсы”н баш­ҡарҙы, “Партизан мәктәбе”ндә “сы­ны­ғыу дәрестәре” үтте.  Әлегә баш­ҡа­ла­рынан мәғлүмәт юҡ, ләкин телгә алын­ғандарына ҡарап, сараны ыңғай баһаларға мөмкин. Өфөлә бишенсе тапҡыр “Музейҙар төнө” үтте.  Шулай уҡ “Беҙҙең Еңеүгә – 70 йыл” тигән викторина мауыҡтырғыс булды.  Хәрби-патриотик клубтарҙың сығышын, театрлаш­тырылған тамашаларҙы халыҡ ифрат йылы ҡабул итте. Был төндә республиканың Хәрби Дан музейы 15 “йәш”ен туйланы.  М. Нестеров исемендәге художество музейының да ишектәре ябылманы.  Акция 16 майҙа киске сәғәт 6-нан сәғәт төнгө 12-гә тиклем барҙы.  М. Ғафуриҙың мемориаль йорт-музейында бөйөк башҡорт шағиры Шә­йех­зада Бабичтың тыуыуына 120 йыл тулыу айҡанлы Заһир Исмәғилев исемендәге Өфө дәүләт сәнғәт академияһының театр факультеты студенттары күр­һәткән композиция бер кемде лә битараф ҡалдырмағандыр, моғайын. Кескәйҙәр өсөн дә үҙенсәлекле сара ойошторолдо бында.  Музей хеҙмәткәрҙәре Вера Лаврищева менән Давид Давыдов башҡарған хәрби йырҙарға халыҡ ихлас ҡушылды.  Ошо ва­ҡыт эсендә Башҡортостандың Милли музейына – 5 556, Михаил Нестеров исемендәге дәүләт художество музейы­на 2 773 кеше килгән.  Му­зей­ҙа асылған “Фронт рәссамдарының һүрәттәре”, “Еңеү һалдаттары”, “Өфө – дан­лы хеҙмәт ҡалаһы”, “Һуғыш – плакат­тарҙа” исемле күргәҙмәләр күптәрҙең иғтибарын йәлеп итте.