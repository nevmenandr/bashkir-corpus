Аҡылығыҙ, байлығығыҙ менән маҡтанмағыҙ.  Үҙ баһағыҙҙы, шулай уҡ башҡаларҙың мәртәбәһен яҡшы белеп, күркәм аралашығыҙ.  Башҡаларҙың кәмселектәрен ғәфү итегеҙ, һәр саҡ фекерле, иғтибарлы булығыҙ.  Үҙегеҙ яратмағанды уларға эшләмәгеҙ.  Вә­ғәҙәләрегеҙҙе үтәгеҙ.  Ямандарын йәше­регеҙ, таратмағыҙ.  Кешеләргә һалынмағыҙ, уларҙың малына өмөт итмәгеҙ.  Хөрмәт көтһәгеҙ – бүтәндәргә ихтирам күрһәтегеҙ.  Донъялыҡта һеҙҙе һөйһөндәр, баҡыйлыҡҡа күскәс, юҡһынһындар.
* Ярҙам күрһәтеүҙең тейешле ваҡыттары бар.  * Аралашҡанда әҙәпле һәм һаҡ булыу зарур.  Башҡа мәлдә һис кем бүтәндәрҙән булышлыҡ көтмәһен.  Бер бөйөк заттың “Барыһы ла яҡшы, беҙ яман” тигән һүҙенән ғибрәт алығыҙ.
* Башҡаларҙан яҡшы мөнәсәбәт күрергә өмөт итһәгеҙ, үҙегеҙ уларға ҡарата һәйбәт булығыҙ.  Был – тәрбиәлелек билдәһе.
* Кешеләргә ҡатнашмай ситтә тормағыҙ, кем осраһа ла, уның менән һөйләшеп, дуҫлыҡ мөнәсә­бәте күрһәтегеҙ.  Әгәр аралашыуығыҙ ошондай нигеҙҙә ҡоролһа, арағыҙҙа яҡшы­лыҡ хөкөм һөрөр, дуҫлыҡ урынлашыр.
* Халыҡ һәм хаҡлыҡ өсөн үткәр­гән ваҡытығыҙҙы юғалтыу тип иҫәпләмәгеҙ: башҡаларҙы һөйөү, уларға ярҙам күрһәтеү – бөйөклөк, кешелеклелек билдәһе.

(Ризаитдин ФӘХРЕТДИНОВтың нәсихәттәренән). Кешеләрҙең ҡайғы-шатлығын уртаҡлашығыҙ.  Кешеләрҙе яратыуҙан камиллы­ғығыҙ юҡҡа сыҡмаҫ.
* Халыҡ хаҡында яҡшы фекерҙә булығыҙ.  Мөләйемлеккә, ихласлыҡҡа ынтылығыҙ.
* Күңелһеҙләнгәндә, асыулы ваҡытта кеше менән һөйләшмәй тороғоҙ, ҡыҙыулығығыҙ һүрелгәнсе сабыр итегеҙ.  Дуҫтарығыҙға тоғро булығыҙ.  Күңелдәрен күрегеҙ.  Ихласлыҡ ҡиммәтле бүләктәрҙән ҙурыраҡ шатлыҡ килтерә.  Үлгәндәрҙең изгелектәрен генә иҫкә алығыҙ.  Башҡаларҙың дошман булыуына ҡайғырмайым, тимәйен­сә, дуҫлыҡтарын яуларға тырышы­ғыҙ.  Һәр эштә ғәҙел, хаҡ фекерле, раҫ һүҙле, эстән дә, тыштан да бер булығыҙ.
* Кешеләрҙең уҫаллығына ҡар­шы яҡшылыҡ итегеҙ, күркәмлеккә ҙурыраҡ изгелек менән яуап бирегеҙ.  Изге эштәр тураһында ғына һөйләгеҙ.  Үҙ ризығығыҙҙы үҙегеҙ эҙләгеҙ.
* Антығыҙға тоғро булығыҙ.  Кешеләр менән аралашыуығыҙ яҡшы булһын.  Маҡсат­тарығыҙҙы ҡатылыҡ, ҡурҡытыу менән түгел, ә мөхәббәт аша тормошҡа ашырырға ынтылығыҙ.  Шуның өсөн, кем булһағыҙ ҙа булығыҙ, әҙәм балалары менән әҙәпле аралашығыҙ.  Һөҙөмтәлә иң ауыр маҡсаттар ҙа еңел тормошҡа ашырылыр, бикле ишектәр асылыр.  Йомшаҡ һүҙ күңелде рәхәтләндерә.  Башҡаларға күрһәтәсәк мөнәсәбәт улар теләгәндән һәйбәтерәк булырға тейеш.
* Үҙегеҙҙән кеселәрҙе түбән күрмәгеҙ.  Асыҡ йөҙ һәм ябайлыҡ – дуҫлыҡ, мөхәббәт дәлиле. 