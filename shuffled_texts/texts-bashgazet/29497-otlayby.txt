Уның зирәк зиһене менән моңло тауышы халҡыбыҙға рух нурҙарын сәсеүенә ҡыуанабыҙ. Баймаҡ районының Икенсе Этҡол ауылында тыуып үҫкән, әлеге көндә Өфөлә йәшәгән Әнисә Муса ҡыҙы Муллағолова 5 мартта күркәм юбилейын ҡаршылай.  Әҙәбиәт белгесе оҙаҡ йылдар йәштәргә белем бирҙе, ғилми китаптар яҙҙы, кафедра мөдире, декан вазифаһын яуаплы атҡарҙы.  Ябай ауыл ҡыҙы тырышлығы арҡа­һында филология фән­дәре кандидаты, доцент дәрәжәһенә өлгәште.  Беҙ уны алға әйҙәүсе шәхес, кешелекле етәксе була белгәне өсөн әле лә хөрмәт итәбеҙ.  Уға утыҙ йыл әүәл, телебеҙгә мөнәсәбәт ҡатмарлы осорҙа, Өфөләге һынлы сәнғәт гимназияһында, аҙаҡ БДУ-ның Нефтекама филиалында беренселәрҙән булып милли рух һағында тороу бурысы йөкмәтелде.  Хеҙмәт һәм тормош тәжрибәһе ҙур ғалимә-педагог, Башҡортостандың һәм Рәсәйҙең мәғариф алдынғыһы, журналист бөгөн “Юлдаш” радиоһынан фәһемле тапшы­рыуҙар алып бара.  Хөрмәтле Әнисә Муса ҡыҙын матур ғүмер байрамы менән ихлас ҡотлайбыҙ.  Студенттары, бергә уҡыған һабаҡташтары, дуҫтары, коллегалары исеменән Өфөнән Фәнзил Санъяров, Нефтекаманан Гөлфирә Байбулатова, Сибайҙан Гүзәл Ғүмәрова. Фәндә һәм тормошонда үҙе билдәләгән бормалы һәм һикәлтәле юлдарҙан артабан да имен-аман атлауын теләйбеҙ.
