Ауылдың йәмәғәт тормошонда әүҙем ҡатнашҡан Хәмдиә Биктимерова, Алексей Пряхин, Анна Перехватовалар Почет грамоталары алып ҡыуанды, ә Баш­ҡортостандың атҡаҙанған врачы Ғилминур Рәхимова менән эске эштәр органдары ветераны Анатолий Шинакинға район үҙәгенең Почетлы гражданы исеме бирелде. Йылайыр урамдары буйлап велосипедта уҙышыу, мини-футбол, баскетбол, гер күтәреү буйынса ярыштарҙан һуң халыҡ ҙур байрам концертына йыйылды.  Быйылғыһы ла иҫтә ҡалырлыҡ күркәм булды: көнө буйы үҙәк урамда йәрминкә барҙы, йыр-моң өҙөлмәне, спорт һөйөүселәр бәйгеләрҙе күҙәтеп кинәнде.  Үҙәк майҙандағы байрам танта­наһында район хакимиәте башлығы Илгиз Фәтҡуллин, ауыл тарихына ҡыҫҡаса байҡау яһап, ҡаҙа­ныштарҙы барланы, йылайырҙарҙы байрам менән ҡотланы.  Оҙаҡ йылдар татыу донъя көткән Клавдия менән Виктор Трифоновтарға, Екатерина менән Николай Куфаевтарға — гәүһәр, Нина менән Константин Назаровтарға алтын туйҙа­ры уңайынан бүләктәр тапшырылды.  6 500 кеше йәшәгән 266 йәшлек тарихи ауыл икенсе һулышын кисерә бөгөн.

 Һуңғы осорҙа Йылайыр ауылының тыуған көнөн билдәләү районда матур йолаға әүерелде.  Сағыу байрам фейерверк һәм дискотека менән тамамланды.