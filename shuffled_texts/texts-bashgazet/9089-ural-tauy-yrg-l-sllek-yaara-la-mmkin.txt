Әйтәйек, Урал тауҙарын һынландырырға теләһәгеҙ, бер мөйөшкә мәғрур ҡаяларҙы хәтерләткән таштар өйөргә, тауҙа ғына үҫкән үлән, сәскә сәсергә мөмкин.  Ғөмүмән, баҡса йылылыҡ бөркөп, күңел тыныслығы биреп торһон өсөн бер аҙ фантазияны эшкә егеү ҙә етә. Ағас мискәлә сәскә атҡан петуниялар ҙа йәм бирә.  Улар бигерәк тә балсыҡ көршәктә матур күренә.  Кактус яратыусылар ҙа үҫентеләрен сығарып ҡуя ала.  Бының өсөн үҙегеҙгә генә хас дизайн һайларға кәрәк.  Сәскәнең был төрө киң тарала бара. Кактустарығыҙҙы теҙәһегеҙ ҙә эргәләренә ҙурыраҡ балсыҡ көршәкте ятҡырып ҡуяһығыҙ.  Заманса баҡса булдырам тиһәгеҙ, түтәлдәрҙән, емеш-еләк ҡыуаҡтарынан тыш, уны матур, күңелгә ятышлы итеп "биҙәү" ҙә мөһим.