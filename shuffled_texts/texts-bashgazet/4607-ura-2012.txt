Төньяҡ һәм көньяҡ урман-дала райондарында, Урал алды дала зонаһында майҙандың яҡынса 80 проценты урып алынған.  Был иген культураларын һуңлап сәсеүгә бәйле. Бөгөн республикалағы 1200 мең гектарҙа (70 %) иген һәм ҡуҙаҡлы культуралар урылған, 1150 мең гектарҙа (67 %) иген һуғылған.  1 миллион 300 мең тонна иген һуғып алынған.  Башҡортостандың Көньяҡ Урал райондарында тағы ла 60 процент самаһы майҙанда урып йыйыу эше ҡалған.  Алдан иҫәпләнгән зыян 2,5 миллиард һумдан ашып китә.  Шуларҙың 339 мең гектары — иген, 85 меңе — мал аҙығы, 23 меңе — техник культуралар.  46 районда һәм өс ҡала округында ғәҙәттән тыш хәл режимы индерелде.
13 авгусҡа ҡарата 447 мең гектарҙа ауыл хужалығы культуралары һәләк булған.  Уртаса уңыш гектарынан 11 центнер тәшкил итә. Республика аграрийҙары 25 августан да һуңға ҡалмай ураҡты тамамларға ниәтләй.  Быйыл урып йыйыу ғәҙәттән тыш шарттарҙа бара: республиканың бөтә райондары тиерлек ҡоролоҡҡа дусар булды. 