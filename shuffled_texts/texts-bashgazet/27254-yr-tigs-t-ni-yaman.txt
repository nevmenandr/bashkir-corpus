Төрлө диндәр мәҙәниәтендә ул айырым бер урын алып тора. 40 һанының серле күренештәргә бәйле мәғәнәләре бихисап.  Бынан һуң уға үҙгәреүҙәр ауырыраҡ, ғәмәлдәре өсөн баһалары ҡәтғиерәк була башлай. Араҡы эскән кешенең доғаһы йәки намаҙы 40 көн дауамында ҡабул ителмәҫ, әммә, шулай булыуға ҡарамаҫтан, доғанан, намаҙҙан туҡталып ҡалырға ярамай. Пәйғәмбәребеҙҙең 40 хәҙисен яттан белгән кеше Ҡиәмәт көнөндә дин ғалимдары – факихтар менән бергә ҡубарылыр.
40 йәшкә еткәндә генә кеше рухи камиллыҡҡа өлгәшә.  Әгәр ҙә мәйет алдына баҫып, был кешенең яҡшы әҙәм булыуы тураһында 40 мосолман геүаһлыҡ биреп торһа, Аллаһ тарафынан уның гонаһтары ғәфү ителергә мөмкин, тигәндәр ғалимдар.

“Әл-Әғраф” сүрәһенән. Күктәрҙән рухи аҙыҡ төшһөн һәм Фатима тыуырҙан алда әҙерлек алып барырға ваҡыт ҡалһын тип, 40 көн буйы ул Хәҙисә эргәһенә бармай.  Муса ғәләйһис-сәләм ҡәүеме 40 йыл буйы далала ҡаңғырып йөрөй. Пәйғәмбәребеҙ Мөхәммәткә ғәләйһис-сәләмгә 40 йәшендә пәйғәмбәрлек вазифаһы тапшырыла.  Ауырыған кешенең баш осонда 40 тапҡыр “Фатиха” сүрәһен уҡыһаң, ул кеше һауығып китергә мөмкин, тип өйрәтә дин. Пәйғәмбәрҙәрҙән Нух ғәләйһис-сәләм ваҡытында туфан алдынан 40 көн ҡойма ямғырҙар яуа. Аҙаҡ уға рухи һабаҡ биреү өсөн 40 көн буйы аяттар килмәй тора.