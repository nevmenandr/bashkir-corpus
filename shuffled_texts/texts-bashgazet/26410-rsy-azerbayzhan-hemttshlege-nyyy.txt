Форумда ҡатнашыусыларҙы тәбрикләп, Башҡортостан Хөкүмәте Премьер-министры урынбаҫары Салауат Сәғитов һәм Азербайжан Республикаһының мәҙәниәт министры урынбаҫары Мәтин Эйнуллаев сығыш яһаны.  Сарала Рәсәй һәм Азербайжан тәжрибәһе нигеҙендә юғары белем биреү системаһы, мәғариф үҫешендә университеттарҙың роле, халыҡ-ара хеҙмәттәшлектең төбәк иҡтисады үҫеше өсөн булған әһәмиәте буйынса фекер алышынды.  Өфө дәүләт нефть техник университеты ректоры Рәмил Бәхтизин менән Сумғайыт дәүләт университеты ректоры Элхан Гусейнов төбәк-ара хеҙмәттәшлектең мәғариф үҫешенә ыңғай йоғонто яһауын билдәләп үтте.  Форум һуңында резолюция, Өфө декларацияһы һәм Ассоциацияның уставы ҡабул ителәсәк. Баш ҡалала Рәсәй һәм Азербайжан юғары уҡыу йорттары ассоциацияһының II форумы башланды.