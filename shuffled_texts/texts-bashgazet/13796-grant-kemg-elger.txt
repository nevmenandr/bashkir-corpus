Форумда оҫталыҡ дәрестәре, өр-яңы идеялар йәрминкәһе, конференциялар уҙғарыла.
“iВолга” – округтағы йәштәр сәйәсәте өлкәһендәге йыл һайын уҙғарылған төп ваҡиға.  Ул йәштәрҙең һәләтен тормошҡа ашырыу, инновациялы идеяларҙы үҫтереү өсөн шарттар булдырыу маҡсатында ил Президентының күрһәтмәһенә ярашлы ойошторола. Быйыл йәштәр йыйынына Волга буйы федераль округындағы төбәктәрҙән ике меңгә яҡын кеше йыйылды.  Башҡортостандан унда 100-ҙән ашыу студент һәм йәмәғәт ойошмалары вәкиле юлланды.  Иң яҡшы проект авторҙарына 100-300 мең һум күләмендә грант тапшырыла.  Башҡортостандан 29 проект “iВолга” халыҡ-ара форумы финалына сыҡты һәм федераль ярҙамға дәғүә итә.  Уларҙың иң яҡшылары сараны ябыу тантанаһында асыҡланасаҡ.

