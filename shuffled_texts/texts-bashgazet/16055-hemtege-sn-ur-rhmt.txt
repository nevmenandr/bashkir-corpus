Көтөп алынған байрамды республиканың Матбуғат һәм киң мәғлүмәт саралары буйынса агентлыҡ менән Журналистар союзы ойошторҙо.

– Һеҙгә хеҙмәтегеҙ өсөн ҙур рәхмәт белдерәм, – тине Агентлыҡ етәксеһе Борис Мелкоедов, тантанаға килгәндәрҙе байрам менән ҡотлап.  Ғәҙәттәгесә, йыл аҙағында киң мәғлүмәт сараларының иң яҡшы хеҙмәткәрҙәре бүләкләнде.  Араларынан Күгәрсен районының “Мораҙым” гәзите хәбәрсеһе Айгөл Арыҫланбәкова еңеүсе тип табылды. “Йыл журналисы” номинацияһында утыҙҙан ашыу кандидат теркәлгәйне.  – Республикала был өлкәлә эшләгән журналистар – өс мең тирәһе, ә уларҙың хеҙмәтенән күпме кеше файҙалана! Төрлө өлкәне яҡтыртҡан журналистар айырым номинацияларҙа билдәләнде. Еңеүселәр быйыл да онлайн-тауыш биреү аша билдәләнде. 