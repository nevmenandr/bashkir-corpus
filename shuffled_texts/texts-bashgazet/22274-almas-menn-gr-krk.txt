Был проект Алыҫ Көнсығыштағы портты үҫтереүгә, үҙ-ара сауҙаны киңәйтеүгә, транспорт инфраструктураһын һәм Приморье крайында транспорт маршрутын киңәйтеүгә йүнәлтелгән.  Бында Рәсәйҙең Алмас үҙәге төҙөләсәк.
 Владивосток портының эшмәкәрлеге киңәйә.  Шулай уҡ белгестәр ҡыйбатлы таштарҙы һырлау һәм техник алмасты эшкәртеүгә йүнәлеш тотҡан инвесторҙар эҙләү менән мәшғүл.  Шуға ла был үҙәктә Азия – Тымыҡ океан төбәктәрендәге илдәргә алмас менән гәүһәр һатыуҙы ойоштороу мәсьәләһе маҡсатлы күренә.  План буйынса, быйыл августа үтәсәк Көнсығыш иҡтисади форумы алдынан тәүге аҫылташ өлгөләрен күрһәтеү һәм һатыу күргәҙмәһе ойоштороласаҡ.  Бынан тыш, үҙәк Азия – Тымыҡ океан төбәгендә аналитик мәғлүмәт йыйыу менән дә шөғөлләнәсәк. Тәү сиратта һүҙ Ҡытай, Сингапур, Япония граждандары хаҡында бара. Ошо маҡсаттан сит ил граждандары өсөн портта ябай­лаштырылған виза режимы булдырылған. 