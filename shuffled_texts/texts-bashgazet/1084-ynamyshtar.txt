Төтөн тура сыҡһа, һыуыҡҡа тарта. Ҡыш көнө ҡояш ҡыҙарып ҡалҡһа, һалҡын булыр. Боҙбармаҡтар йыш һәм оҙон булһа, көҙгөһөн уңыш мул булыр. Бесәй ишекте тырнаһа – буран, йомарланып ятһа һыуыҡ була. Ҡыш йондоҙҙар баҙыҡ янһа – һалҡынға, тоноҡ янһа йылыға тарта. Ғинуар һалҡын булһа, июль ҡоро һәм эҫе буласаҡ; ҡарлы һәм буранлы булһа, июлдә ямғыр йыш яуыр. Елһеҙ көндө урман шаулаһа, көн боҙола.