Гәзитебеҙҙең былтырғы ноябрь һандарының береһендә уҡыусыбыҙҙың "Ишетмәйҙәр!.." тип исемләнгән ауазы баҫылғайны.
"Ялыу кенәгәһе" рубрикаһында донъя күргән йөрәк әрнеүе, ысынын әйткәндә, аптыратты, сөнки һүҙ Шаран районында эшҡыуарлыҡ өсөн шарттар булдырылмауы тураһында бара.  Был алдынғылыҡ хаҡлы рәүештә әлегәсә һаҡлана. Ә, билдәле булыуынса, заманында эшҡыуарлыҡҡа республикала беренселәрҙән булып тап шарандар ныҡлап тотондо һәм, ошо тармаҡты әүҙем үҫтереп, районын алдынғылар рәтенә сығарҙы.  Уҡыусыбыҙ, Шаран районы хакимиәте һәм редакция – ошо "өсмөйөш" өсөн һуңғы һөҙөмтә генә мөһим. Хат авторы Рәшит Хөсәйенов осрағында ниндәй ҡытыршылыҡтар килеп сыҡҡандыр – уныһы икенсе һорау, әммә яуап хаты килде һәм унда мәсьәләнең ыңғай хәл ителеүе тураһында хәбәр ителә. 