Атап әйткәндә, 14 йәшкә тиклемге балалары, шул уҡ ваҡытта өс йәше тулмағаны ла булһа, закон ғаилә хужаһы яғында. Хеҙмәт кодексына ярашлы (261-се статья), эш биреүселәр өс йәше тулмаған балалы ҡатындар; яңғыҙы 14 йәшкә тиклемге үҫмерҙәрҙе тәрбиәләүселәр (әгәр инвалид булһа, 18 йәшкә тиклемге); күрһәтеп үтелгән балалар әсәйһеҙ үҫкән осраҡта, уларҙы тәрбиәләүселәр менән дә хеҙмәт мөнәсәбәтен өҙә алмай. Бынан тыш, тәҡдим ителгән норма эшләүсе ҡатындар менән ир-аттың тигеҙһеҙлеген дә бөтөрә. Һаулыҡ һаҡлау һәм социаль үҫеш министрлығы ошо хаҡта федераль закон проекты әҙерләгән.
 Эш биреүселәргә күп балалы атайҙар менән хеҙмәт килешеүен өҙөүҙе тыйыуҙары ихтимал.  Закондың асылы шунда: кескәй балалар тәрбиәләнгән ғаиләлә әсә эшләмәйенсә сабыйҙарын ҡарау менән шөғөлләнһә, ә атай кеше бер үҙе туйындырыусы булһа, уны эштән бушата алмаясаҡтар. Шулай итеп, закон тарафынан ғаиләне социаль яҡлауҙың тағы бер сараһы ҡарала. 