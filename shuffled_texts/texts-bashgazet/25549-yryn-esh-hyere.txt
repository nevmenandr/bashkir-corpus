Былтыр Рәсәй Социаль страховка фондының Башҡортостан буйынса төбәк бүлексәһенең пландан тыш тикшереүҙәре һөҙөмтәһендә республикала ялған 34 эшкә яраҡһыҙлыҡ ҡағыҙы асыҡланған. Был тикшереүҙәр эш биреүселәрҙең баш­ланғысы менән ойошторолған.  Эшкә яраҡ­һыҙ­лыҡ ҡағыҙының дөрөҫлөгөн билдәләүҙе һорап, сит төбәктәрҙән – 12, республиканан 22 эш биреүсе мөрәжәғәт иткән.  Фонд белгестәре ялған документты ысындан тиҙ айыра, сөнки һәр эшкә яраҡһыҙлыҡ ҡағыҙының үҙенсәлекле айырым иҫәп һаны бар. Эшкә яраҡһыҙлыҡ ҡағыҙҙары әйләнешенә контролде Рәсәй Социаль страховка фонды­ның Башҡортостан буйынса төбәк бүлексәһе тәьмин итә.  Һөҙөмтәлә алты кеше ялған документ ҡулланған өсөн яуаплылыҡҡа тарттырылған. Былтыр фондтың төбәк бүлексәһе ме­ди­ци­на ойошмаларына 1 миллион 112 мең эшкә яраҡ­һыҙ­лыҡ ҡағыҙы биргән, уларҙың 1 миллион 97 мең осрағы төрлө сирҙәрҙе дауалауға, йәрәхәт­ләнеүҙәргә, йөклөлөк һәм бала табыу осраҡтарына, ауырыу ғаилә ағза­ларын тәрбиәләүгә бәйле түләүҙәргә киткән.