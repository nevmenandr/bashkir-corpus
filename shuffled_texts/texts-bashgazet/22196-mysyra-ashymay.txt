Рәсәй Хөкүмәте быйыл туристарҙы Мысырға ебәрергә ашыҡмай.  Һөҙөмтәлә Мысырға бөтә авиамаршруттар ҙа ябылды.

 Яңыраҡ ҡына Мысыр аэропорт­тарының береһендә йәнә күңелһеҙ хәл ҡабатланды: террорсылар EgyptAir авиалайнерын ҡулға алған.  Былтыр Шарм-эль-Шейхтан ҡайтып килгән А321 самолеты шартлағандан һуң был ил менән бәйләнештәр туҡтатылғайны.  Был күренеш иһә илдәге һауа транспортының пассажирҙар өсөн хәүефле булыуы хаҡында һөйләй. Федерация Советы рәйесе Валентина Матвиенко белдереүенсә, Мысыр хәүефһеҙлек сараларын күрмәһә, йылы яҡҡа авиамаршрут асылмаясаҡ. Фажиғәнән һуң ярты йыл уҙһа ла, ғәйепле ил хаталарын төҙәтеп бөт­мәгән. 