Ул милиция генерал-майоры Рауил Фәйрүзовтың иҫтәлегенә бағышлана. Бөгөн баш ҡаланың "Динамо" спорт комплексында бокс буйынса ҙур турнир асылды.  Дүрт көн дауамында рингта Рәсәй төбәктәренән һәм сит илдәрҙән килгән 15 команда көс һынашасаҡ, ауырлыҡ буйынса ун категорияла еңеүселәр билдәләнәсәк.  Улар араһында Удмурт, Татарстан республикалары, Ханты-Манси округы, Ҡурған өлкәһе, Пермь крайы, Үзбәкстан, Ҡаҙағстан һәм башҡа яҡтарҙан спортсылар бар. 16-сы тапҡыр ойошторолған бәйге 19 йәштән 34 йәшкә тиклемге, беренсенән кәм разряды булмаған иң шәп бокссыларҙы йыйған. 