Башҡортостан Башлығы айырыуса банкрот билдәләре тойолған дәүләт предприятиеларына иғтибарҙы арттырырға саҡырҙы. Дәүләт унитар предприятиеларының хәле тураһында һүҙ йөрөткәндә, Рөстәм Хәмитов уларҙың һөҙөмтәле эшләмәүен билдәләне.
– Республика өсөн стратегик әһәмиәткә эйә йәки дәүләт функцияһын үтәгән унитар төргә ҡараған предприятиелар ғына һаҡланып ҡаласаҡ, – тине Рөстәм Зәки улы. Сарала үткән йылға йомғаҡ яһалды, киләсәккә маҡсаттар билдәләнде.
 Рөстәм Хәмитов Башҡортостан Ер һәм мөлкәт мөнәсәбәттәре министрлығының коллегия ултырышында сығыш яһаны. 