Дәрес аҙағында уҡыусылар спортсы менән иҫтәлеккә фотоға төштө, уның Паралимпия уйындарында яулаған алтын миҙалдарын ҡараны.  Әйткәндәй, уларҙың күбеһе ошо уҡыу йортондағы төрлө спорт секцияларында шөғөлләнә. Иң әүҙем балалар Рима Баталоваға автограф һорап мөрәжәғәт итте.  Рима Баталова “Милләт йәштәре” төбәк йәмәғәт фондынан бүләктәр, шулай уҡ мәктәп китапханаһына Олимпия һәм Паралимпия хәрәкәте тураһында китаптар тапшырҙы.
— Балаларҙы мауыҡтырырға, уларҙа спортҡа, сәләмәт тормошҡа һәм Тыуған илгә һөйөү тәрбиәләргә кәрәк.  Бындай сараны ул тәүгә ойоштормай.  Спорт менән әүҙем шөғөлләнеү талантлы йәштәргә юғары һөҙөмтәгә, уңышҡа өлгәшеү мөмкинлеген бирә.  Киләсәктә ошондай балалар араһынан Европа, донъя һәм, әлбиттә, Олимпиада чемпиондары сығасағына иманым камил, — тине Рима Баталова. Еңел атлетика буйынса 13 тапҡыр Паралимпия, 18 тапҡыр донъя һәм 43 тапҡыр Европа чемпионы, Рәсәйҙең Дәүләт Думаһы депутаты Рима Баталова Өфөнөң 44-се мәктәбендә “Олимпия дәресе” үткәрҙе.
 Легендар спортсы уҡыусыларға Олимпиада тарихы, үҙенең спорт ҡаҙаныштары хаҡында һөйләне.  Үҙенсәлекле дәрескә VI, VIII кластар йыйылғайны. 