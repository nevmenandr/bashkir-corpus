Һуңғы осорҙа был ғәжәйеп продуктҡа иғтибар бермә-бер артты.  Унда аллергия тыуҙырыусы глютен миҡдары бик аҙ, шуға йәш балаларға ла бирергә була.  Тормош ритмы бик етеҙ хәҙер, ҡайһы саҡ синтетик аҙыҡ ашауыбыҙ хаҡында уйланмайбыҙ ҙа.  Борай (полба) — бойҙайҙың иң боронғо төрө, бик файҙалы онотолған аҙыҡ.  Ғөмүмән, борондан һаҡланып ҡалған бөртөклө культура инфаркт, инсульт осрағын кәметә, үт ҡыуығында таш булдырмай, эндокрин системаһы эшмәкәр­леген яҡшырта, организмда матдәләр алмашыныуын көйләй. Уның аҡһымы еңел үҙләштерелә, аллергия тыуҙырмай.  Борайҙы даими ҡулланыу ҡандағы шәкәрҙе кәметә, иммунитетты арттыра, эндокрин, йөрәк-ҡан, аҙыҡ эшкәртеүсе, нервы, репродуктив система эшмәкәр­леген нығыта.  Борайҙың ҡабығы тығыҙ: зыянлы һәм токсик матдәләрҙе үткәрмәй. Артыҡ ауырлыҡ менән яфалан­ғандар өсөн дә борай бик файҙалы.  Был юғары аҡһымлы, аҙ калориялы продукт макро- һәм микро­элемент­тарға, аминокислоталарға, витамин­дарға бик бай.  Әйткәндәй, борайҙа аҡһым тауыҡ йомортҡаһына ҡарағанда күберәк.  Ул кешене туҡ тота, ауырлыҡ кәмей.  Ләкин һаулығын хәстәрләгән кеше сауҙала тәҡдим ителгән күп һанлы продукт араһынан үҙенә файҙалы, сәләмәтлеге өсөн хәүефһеҙ аҙыҡ таба ала. Ә иң мөһиме – инфекция, онкология, анемия ауырыуҙарын иҫкәртә.  Үҫен­те аҡһымында аминокислоталар ҙа күп. Хатта уны “бөртөклөләрҙең ҡара ыуылдырығы” тип тә атайҙар.  Астма менән яфаланған балалар өсөн дә борай файҙалы. 