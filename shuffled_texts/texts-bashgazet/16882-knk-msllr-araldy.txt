Был хаҡта тулыраҡ яҙманы киләһе һандарҙың береһендә уҡырһығыҙ. 18 февралдә Башҡортостан Хөкүмәте Премьер-министрының беренсе урынбаҫары Рөстәм Мәрҙәнов Хөкүмәт Президиумы йыйылышын үткәрҙе. Унда коммерцияға ҡарамаған ойошмаларҙың өлкән йәштәгеләрҙе һәм инвалидтарҙы социаль хеҙмәтләндереүен ойоштороу буйынса пилот проектының тормошҡа ашырылыуы, рес­публикалағы ҡала һәм ауылдарҙың ташҡынға эләгеүе ихтималлығы, “Башҡортостан Республикаһының төбәк операторы” коммерцияға ҡарамаған ойошмаһын тикшереү һөҙөмтәләре, күп фатирлы йорттарҙа капиталь ремонт эшләү кеүек мәсьәләләр ҡаралды. 