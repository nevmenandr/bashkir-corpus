Конкурсанттарҙың оҫталығын абруйлы жюри баһалаясаҡ. Башҡортостан телселәре Мәскәүҙә үткән Бөтә Рәсәй туған тел, шул иҫәптән рус теле уҡытыусыларының оҫталыҡ дәресендә ҡатнаша.
 Республикабыҙҙан сараға “Башҡорт теле һәм әҙәбиәте буйынса йыл уҡытыусыһы-2018” төбәк-ара конкурсында еңеп сыҡҡан Өфөнөң 5-се лицейы уҡытыусыһы Нурзилә Нәҙерғолова менән Дәүләкәндән 3-сө Башҡорт гимназия-интернатының рус теле һәм әҙәбиәте уҡытыусыһы Алина Ильясова юлланды.
