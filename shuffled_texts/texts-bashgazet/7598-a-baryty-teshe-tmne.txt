Бөгөн Өфөлә өсөнсө уйын була, иртәгә – дүртенсеһе. Ни генә тимә, дәғүәсебеҙ төшөп ҡалғандарҙан түгел: мәҫәлән, улар Көнсығыш конференцияһында беренсе урынды биләһә, юлаевсылар – бишенсе. Бығаса Магнитогорск “Металлург”ы алдында үҙебеҙҙең кемлегебеҙҙе күрһәтеп өлгөрһәк тә, көйәрмәндәр был осрашыуҙы һағайып ҡаршыланы.  “Салауат Юлаев” Ҡазан боҙонда “Аҡ барыҫ”ты тәүге көндә — 3:2, 9 мартта иһә 2:0 иҫәбенә теҙ сүктерҙе.
 Ҡапҡасы Ииро Таркки, афарин, сос, таһыллы.  Уйындың тәүге минуттарынан уҡ өфөләр “Аҡ барыҫ”тан таланырға килмәүен аңғартты.  Нисек кенә ажарланып ташланмаһын, күршебеҙҙең беҙҙекеләргә теше үтмәне.  Тәүге уйында “Аҡ барыҫ”тың танауын Антти Пильстрем менән Никита Филатов шиңдерһә, икенсеһе шайбаны Сергей Зиновьев һәм Штефан Ружичка сәпәне.