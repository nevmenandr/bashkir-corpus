Һорау тыуа: ниңә алдырмайҙар?  Ә ниңә башҡорт гәзитенә аҡса юҡ?  Әллә аҡса яғынан ҡытлыҡмы?  Ә мин сәбәбе тәрәндәрәк тип уйлайым, сөнки хакимиәт республиканың төп баҫмалары һаналған тағы ике гәзиткә яҙылырға аҡса тапҡан бит.  Беҙҙең Бәҙрәш ауыл Советына дүрт башҡорт ауылы ҡарай.  Шулай булһа ла, быйыл ошо тарафтарға “Башҡортостан” гәзите бөтөнләй килмәй, йәғни республикабыҙҙың төп баҫма­һына бер кем дә яҙылмаған, хатта ауыл биләмәһе хакимиәте лә.  Матбуғатҡа яҙылыу буйынса килеп сыҡҡан был сәйер хәлдең сәбәбе ҡайҙа барып тоташа икәнлеген ныҡлап тикшерергә кәрәк тигән фекерҙәмен.