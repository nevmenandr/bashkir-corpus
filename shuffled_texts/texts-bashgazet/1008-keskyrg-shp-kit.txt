Фильмда Мостай Кәрим исемендәге Милли йәштәр театры актерҙары һәм "Тамыр"ҙың йәш йондоҙҙары ҡатнаша.  Уны "Тамыр" балалар-үҫмерҙәр телеканалы оҫталары – режиссер Ләйсән Солтанғолова, рәссам Альбина Шәһретдинова һәм оператор Марат Йоносов төшөргән.  Әкиәт мауыҡтырғыс һәм ҡыҙыҡлы сюжетҡа ҡоролған: унда Аждаһа, Дейеү, Мәскәй кеүек тылсымлы персонаждар бар, ике төп герой иһә, Ҡарһылыуҙы ҡотҡарам тип, төрлө мажараларға тарыясаҡ. Башҡортостан юлдаш каналы 2012 йылдың 1 ғинуарында балалар өсөн "Боронзаман илендә" фильм-әкиәтен күрһәтәсәк. Сценарий авторы – Гөлназ Ҡолһарина. 