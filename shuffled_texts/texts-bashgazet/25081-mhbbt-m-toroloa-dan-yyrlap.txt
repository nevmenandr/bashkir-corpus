Бәйгенең маҡсаты – мәңгелек, дөйөм кешелек ҡиммәттәрен — мөхәббәтте һәм тоғролоҡто һаҡлау, ғаилә ҡиммәттәрен нығытыу, үҫеп килгән йәш быуында һәм йәштәрҙә рухи-әхлаҡи ҡиммәттәр тәрбиәләү. Тулыраҡ мәғлүмәтте кон­курс­тың рәсми төркөмөндә ҡарарға мөмкин: https://vk.com/event138017918. Стәрлетамаҡ ҡоролтайы былтыр 1 мартты Мөхәббәт һәм тоғролоҡ байрамы тип иғлан иткәйне.  Һөйөү тураһында шиғырҙар, башҡорт телендәге открыткалар һәм флаерҙар, “Мөхәббәт йыры” (дуэт), бейеү (дуэт), “Беренсе мөхәббәт” темаһына ҡыҫҡа метражлы фильм, “Мәңгелек мөхәббәт” фотоһүрәттәр конкурсы һәм флешмоб кеүек номинациялар ҡаралған. Эштәр 20 февралгә ҡәҙәр komanda.21.00@mail.ru элек­трон почтаһына ҡабул ителә.  Конкурс 23 ғинуарҙан 20 февралгә тиклем үткәрелә һәм унда теләгән һәр кем ҡатнаша ала.  Быйыл Бөтә донъя башҡорттары ҡоролтайы менән берлектә “Етегән” конкурсын башланы. 