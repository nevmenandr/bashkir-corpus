Киләһе йылға һәм 2019 йылға тиклемге осорға бюджет, республиканың социаль-иҡтисади үҫеше һәм мотлаҡ медицина страховкалауының территориаль фонды бюджеты проекттары менән депу­таттарҙы Башҡортостандың финанс министры Рида Собханғолова, иҡти­сади үҫеш министры Сергей Новиков һәм медицина страховкалауы фонды рәйесе Алексей Меньшиков таныш­тырҙы.
– Башҡортостан бюджеты проекты буйынса бөтә документтар Дәүләт Йыйылышының Интернеттағы сайтына урынлаштырыласаҡ һәм теләгән һәр кешенең уларҙы асып ҡарарға, үҙ тәҡдимдәрен индерергә мөмкинлеге буласаҡ.  Был эш ҡануниәт тарафынан аныҡ билдәләнгән мотлаҡ тәртипкә буйһона, уның һәр пункты закон тарафынан билдәләнгән.  Бюджет документтары артабан бөтә комитеттарҙа ҡараласаҡ, шунан һуң бюджет комитеты был һығымталар һәм иҫкәрмәләрҙе дөйөмләштереп, үҙ һығымтаһын яҙа һәм парламент тикшереүенә сығара.  Дәүләт янсығын билдә­ләгән мөһим ҡанунда хата китмәһен һәм аныҡлыҡ, сығымдар буйынса ғәҙел­лек хөкөм һөрһөн өсөн ул парламент кимәлендә, ғәҙәттә, өс тапҡыр ҡарала. Шуға күрә бюджетты нисек туплау һәм тотоноу элек-электән иғтибар үҙәгендә булды.
 Башҡортостандың Дәүләт Йыйылышы – Ҡоролтай Президиумының сират­тағы ултырышы тап ошо мәсьәләгә – республика бюджеты проектын тикше­реүгә арналды.  Беҙ был яҙмаларҙың береһен дә иғтибарһыҙ ҡалдырмаясаҡбыҙ, – тине Ҡоролтай Рәйесе Константин Толкачев. Беҙҙең тормош кимәле дәүләт бюджетына бәйле, сөнки социаль мәсьәләләрҙән алып хәүефһеҙлеккә саҡлы барыһы ла ҡаҙна сығымдарына ҡарап тора. 