Уның төп ойоштороусылары – район мәҙәниәт йорто, башҡорт ҡоролтайы һәм ветерандар советы, Ағинәйҙәр клубы. Тәүҙә ауылыбыҙҙың “Ағинәйҙәр” ойошмаһы етәксеһе Әлфиҙә Ғәфүр ҡыҙы Ултраҡова һүҙ алды.  Конкурс аҙағында ҡатнашыусылар үлән сәйе һәм башҡорт халҡының милли ашы бишбармаҡ менән һыйланды.  Ағинәйҙәр коллективтары башҡарыуында “Сәхрәгә сығыу”, “Ямғыр теләү”, “Тәүге бураҙна”, “Ҡар һыуы”, “Әбейҙәр сыуағы”, “Һыу буйында”, “Ситән буйында”, “Ҡымыҙ байрамы”, “Йолоҡ туйы”, “Ҡуҙғалаҡ ашы”, “Сөмбөлә байрамы” һәм башҡа сағыу халыҡ йолалары күрһәтелде. Унда ун биш коллектив ҡатнашты. Бөгөн үткәрелгән был байрамда халыҡ районыбыҙҙа халыҡ йолаларын һаҡлаған, уны киләсәк быуынға еткерә алырлыҡ ағинәйҙәребеҙ барына, киләсәктә ғөрөф-ғәҙәттәрҙең юғалып ҡалмаҫына тағы ла бер ҡат инанды. 17 майҙа Әбүбәкер ауылының Ташлы йылғаһы буйында районыбыҙҙың ағинәйҙәр коллективтары араһында Экология һәм айырыуса һаҡланған тәбиғәт биләмәләре йылына арналған “Йолаһын ололаған – халҡын ололаған” исемле ҙур конкурс булды.  Матур иртәлә ҡояш нурҙарында, байрамса биҙәлгән тәбиғәт ҡосағында сара гөрләп башланып китте.  Жюри етәксеһе, район мәҙәниәт йорто белгесе Миңзифа Ишемғолова байрамға йыйылғандарҙың барыһына ла маҡтау ҡағыҙҙары һәм приздар тапшырҙы. Улар араһында һүҙ оҫтаһы, музыка ҡоралдарында уйнаусылар, бейеүселәр, йырсылар, халыҡ уйындарын тергеҙеүселәр бар ине.  Барыһы 250-нән ашыу ҡатнашыусы булды.  Сараның маҡсаты – халҡыбыҙ йолаларын, ғөрөф-ғәҙәттәрен һаҡлау, киләсәк быуынға еткереү тиһәм, һис тә яңылыш булмаҫ. 