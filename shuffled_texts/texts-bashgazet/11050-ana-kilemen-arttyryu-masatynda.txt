Бынан ары төбәктәргә күсемһеҙ милектең айырым объекттарына ҡарата һалым базаһын билдәләү үҙенсәлектәре тураһындағы закондар ҡабул итеү хоҡуғы бирелә, — тине Башҡортостан Президенты Рөстәм Хәмитов Килем ҡеүәтен арттырыу мәсьәләләре буйынса ведомство-ара комиссия ултырышында.  Әле күп кенә ҙур комплекстарҙың баланс хаҡы бик түбән, шуға күрә һалым да ҙур түгел. Рөстәм Хәмитов Башҡортостанда Рәсәй Һалым кодексының тейешле нормаһын ғәмәлгә индереү тураһындағы республика законын тағы ла бер тапҡыр ентекле өйрәнергә, зарурлыҡ бар икән, хәлде баһалау өсөн билдәле бер ваҡытҡа кисектереп торорға тәҡдим итте. Башҡортостан Хөкүмәтендә республика һәм муниципаль берәмектәр ҡаҙнаһының һалым, башҡа килемдәрен арттырыу мәсьәләһе ҡаралды.

— Бер ай элек Рәсәй Федерацияһының Һалым кодексына мөһим үҙгәрештәр индерелде.  Федераль законға ярашлы, төбәктәргә һалым ставкаһын үҙаллы билдәләү хоҡуғы бирелә: 2014 йылда – 1 процентҡаса, 2015 йылда – 1,5, 2016 йылда һәм артабан – 2 процентҡа тиклем. Ойошмаларҙың мөлкәтенә һалым 483 миллион һум ғына булған. — Хәҙер офистағы һәм сауҙалағы күсемһеҙ милеккә һалым кадастр хаҡы буйынса иҫәпләнәсәк.  Республика башлығы әйтеүенсә, былтыр Башҡортостан ҡаҙнаһына ваҡлап һәм күмәртәләп сауҙа итеүҙән, түләүле хеҙмәттәр һәм дөйөм туҡланыуҙан 11 миллиард һум самаһы аҡса (был бөтә һалым кеременең 11,5 проценты) ингән.  Ултырышта билдәләнеүенсә, республика Хөкүмәте Федераль һалым хеҙмәте идаралығы менән берлектә һалым йөкләмәһенең үҙгәреү күрһәткестәрен ныҡлы күҙәтергә тейеш. 