Учалы прокуратураһы рөхсәтһеҙ күпләп ағас ҡырҡыуҙа ғәйепләнгән өс кешегә ҡарата асылған енәйәт эшен судҡа ебәргән.
 Енәйәтселәр ике йыл дауамында ауылдашта­рының паспорт күсермә­лә­рен алып, уларҙың исе­ме­нән торлаҡ төҙөүгә 150 кубометр ағас биреүҙе һорап ғариза яҙа.  Ошо документтар нигеҙендә һатып алыу-һатыу килешеүҙәре төҙөлә.  Асыҡланыуынса, төркөм ағзаларының береһе, ҡарағай һәм ҡайын ағастарын ҡырҡып, туғыҙ миллион һумға һатҡан. Законһыҙ ғәмәлдәр һөҙөмтәһендә урман фондына 3,8 миллион һумлыҡ зыян килтерелә.  Тегеләре контракт өсөн 490 мең һум аҡса һәм ВАЗ-2114 автомобиле менән түләй. Был договорҙарҙы улар ағас әҙерләү менән шөғөлләнгән эшҡыуарҙарға тәҡдим итә.  Тикшереү һөҙөмтәләренә ҡарағанда, Учалы урмансы­лығындағы инженер үҙенең ике танышын йәлеп итеп, енәйәти төркөм төҙөй. 