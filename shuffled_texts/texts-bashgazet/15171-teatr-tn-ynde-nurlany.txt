Бында кескәйҙәр ҙә, ололар ҙа рәхәтләнеп күңел асты.  Был ваҡиға районыбыҙ тормошон күркәмләндереп ебәрҙе һәм тормошобоҙҙа сағыу бер ваҡиға булып иҫтә ҡалды. Йәйге ялдан һуң кешеләрҙең сәнғәткә сарсағаны күренеп тора: залда алма төшөрлөк тә урын булманы. Район мәҙәниәт һарайы хеҙмәткәрҙәре “Театр төнө”ндә бай тамаша күрһәтте.  Театр һөйөүселәргә был серле донъяға яҡынданыраҡ бағыу мөмкинлеге тейҙе.  Бәләкәйҙәр әкиәт иленең төрлө персонаждары менән фотоға төштө.  Иң башта балалар ижады үҙәгенең “Ҡолонсаҡ” театр коллективы “Буратино” әкиәтенең геройҙары булып мәҙәниәт һарайына йыйылған халыҡҡа мауыҡтырғыс тамаша ҡуйҙы.
 Ә инде төп залда ойошторолған Н. Ғә­йетбаевтың “Кем эшләмәй, шул ашамай” тигән тамашаһы халыҡтың кәйефен бермә-бер күтәреп ебәрҙе.  Киләһе йылда ла халыҡтың “Театр төнө”н көтөп аласағына шик юҡ.  Сәхнәнең биҙәлеше, балалар ижады күргәҙмәһе, китапханасыларҙың әкиәт уҡыуы тиһеңме – барыһы ла күңелдәргә хуш килде.