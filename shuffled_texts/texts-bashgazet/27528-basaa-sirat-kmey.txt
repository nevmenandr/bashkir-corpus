Әле Дәүләкән ҡалаһында 800-гә яҡын бала баҡсаға юллама алыуға сиратта тора.  Был мәсьәлә яңы мәктәпкәсә мәғариф учреждениелары төҙөү иҫәбенә хәл ителә.
 Шуға күрә Дәүләкәндә тағы ла ике балалар баҡсаһы төҙөргә ҡарар ителгән. Муниципалитет хакимиәтендә әйтеүҙәренсә, ҡалала мәктәпкәсә учреждениеларҙағы урындарға ҡытлыҡ көнүҙәк мәсьәлә булып ҡала.  Адреслы республика инвестиция программаһына ярашлы, уны төҙөүгә 85 миллион һумға яҡын аҡса бүленгән.
— Социаль объект файҙаланыуға тапшырылыу менән 260 бала баҡсала урындар менән тәьмин ителәсәк, — тине район башлығы урынбаҫары. Район хакимиәте башлығы урынбаҫары Айҙар Шәйҙуллин әйтеүенсә, сентябрҙә Дәүләкәндә өр-яңы балалар баҡсаһы сафҡа индерелә. 