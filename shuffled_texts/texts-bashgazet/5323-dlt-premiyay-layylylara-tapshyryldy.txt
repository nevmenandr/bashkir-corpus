Әҙәбиәт, сәнғәт һәм архитектура өлкәһендәге Салауат Юлаев исемендәге дәүләт премияһы буйынса комиссия тәҡдимен ҡарағандан һуң, Башҡортостан Президенты үҙенең Указы менән “Башҡортостан” телерадиотапшырыуҙар компанияһының танып белеү программалары редакцияһы етәксеһе Хәмиҙуллин Салауат Ишмөхәмәт улына — “Тарихи мөхит” телевизион проекты өсөн, “ШОК” йәмғиәтенең элемтә предприятиеһы директоры Йыһаншин Камил Фәрухша улына — “Алдан алтыны” китабы өсөн, филология фәндәре докторы, М. Аҡмулла исемендәге Башҡорт дәүләт педагогия университетының башҡорт теле һәм уны уҡытыу методикаһы кафедраһы профессоры Рәшит Шәкүргә (Шәкүров Рәшит Закир улына) “Ыласындар оса бейектә” китабы өсөн 2012 йылға Салауат Юлаев исемендәге дәүләт премияһын бирергә ҡарар итте.