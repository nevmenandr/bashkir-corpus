Иҫегеҙгә төшөрәбеҙ: былтыр көҙ һынау үткән киләсәк вертолетының тиҙлеге сәғәтенә 405 саҡрым булғайны.  Бөгөн Миль исемендәге Мәскәү вертолет заводының конструкторҙары тиҙ осоусы вертолет эшләү менән мәшғүл.  Рәсәйҙең яңы хәрби вертолетының тиҙлеге сәғәтенә 500 саҡрым буласаҡ.  Уның тиҙлеге әлегә тиклем билдәле булған вертолет­тарҙыҡынан 1,5 тапҡырға артып, сәғәтенә 400 – 500 саҡрым тәшкил итәсәк. Белгестәр әйтеүенсә, яңы вертолет өсөн был тиҙлек сик түгел.  Ул заманса радиоэлектрон ҡорамалдар, навигация приборҙары менән йыһазландырыласаҡ. Ләкин уның Ми-24 нигеҙендә төҙөлөүе мәғлүм.
“Күк карабы” сәпте табыу һәм юҡ итеү өсөн төндә күреү приборҙары, теле-системалар, ракеталарҙан, радарҙарҙан һаҡланыу ҡорамалдары менән ҡоралландырыласаҡ. Шулай ҙа “тимер ҡош” тураһында әлегә күп һөйләмәйҙәр. 