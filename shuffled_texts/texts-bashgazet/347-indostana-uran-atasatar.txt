Австралия Һиндостанға уран һатыуҙы тыймаҫҡа булды.  Улар йыл да Һиндостанға 2,5 мең тонна уран һатырға ниәтләй. Дели ядро ҡоралын һатмау тураһындағы килешеүгә ҡул ҡуймауы арҡаһында Австралия был илгә уран һатмай ине.  Австралия экспортҡа йыл һайын 1 миллиард долларлыҡ уран сығара.  Һиндостан иһә — тыныс атом энергетикаһын әүҙем үҫтереүсе ил.  2050 йылға Һиндостан ҡулланылған электр энергияһының 40 процентын атом электр станцияларынан алмаҡсы. Канберраның үҙ атом электр станциялары булмаһа ла, донъяла уран етештереү буйынса өсөнсө урынды биләй.  Был ҡарар айырыуса уран магнаттарының күңеленә хуш килгән.  Тәү сиратта уны Ҡытай, Япония, Тайвань һәм АҠШ-ҡа оҙаталар.  Австралияға Ер йөҙөндәге уран ятҡылыҡтарының 23 проценты тура килә. 