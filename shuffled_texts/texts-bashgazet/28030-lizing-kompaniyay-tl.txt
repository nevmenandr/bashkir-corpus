Башҡортостанда бәләкәй һәм урта эшҡыуарлыҡҡа ярҙам күрһәтеү маҡсатында Төбәк лизинг компанияһы ойошторола.
 Октябрҙә ошо эшкә республика ҡаҙна­һынан 0,5 миллиард һум аҡса бүленгән.  Яңы компания йүнселдәргә ташламалы процент ставкаһы буйынса сәнәғәт һәм ауыл хужалығы ҡорамалдары лизингы программаһында ҡатнашыу мөмкинлеген бирәсәк. Бәләкәй предприятиеларҙың матди базаһын нығытыу, уларҙы техника менән йыһазлан­дырыу өсөн федераль бюджеттан 1,5 миллиард һум йүнәлтеләсәк. 