Исемлектә – Израиль, Германия, Бөйөк Британия граждандары. Кешеләр Германияла, Америкала бәпәй табыу килеп сыҡмаған осраҡтарҙан һуң Рәсәйгә өмөт бағлай. Статистика күрһәтеүенсә, Рәсәйгә килеп дауаланған сит ил граждандарының һаны арта.  Һандарға килгәндә – ағымдағы йылдың биш айында ғына улар 60 меңгә еткән.  Күпселек осраҡ­та, был стоматология хеҙмәте булһа (баҡһаң, беҙҙә теш дауалау күпкә арзаныраҡ), хәҙер репродуктив технологияларға өҫтөнлөк бирәләр. Рәсәй һаулыҡ һаҡлау министры Вероника Скворцова әйтмешләй, ватан медицина белгестәренең тәжрибәһе баһалап бөткөһөҙ ҙур.  Сағыштырыу өсөн – былтыр йыл дауамында дөйөм һан 40 мең тәшкил иткән. Ниндәй медицина йүнәлештәре сит ил граждандарын ҡыҙыҡһын­дыра тиһегеҙме?  Рәсәйҙә донъялағы иң яҡшы ЭКО (экстракорпораль аталандырыу ысулы) мәктәбе эшләй.  Ҡайҙалыр дауалауҙан баш тартһалар, беҙҙә ололарға ла, балаларға ла уңышлы операциялар яһайҙар, күп ғүмерҙәрҙе ҡотҡаралар. Шулай уҡ беҙҙең дәүләттең ортопедтары, нейрохирургтары донъяла иң көслөләрҙән һанала. 