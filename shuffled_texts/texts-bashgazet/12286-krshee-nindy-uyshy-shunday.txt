Кәбеҫтәнең аҡ күсәнлеһен дә, төҫлөһөн дә еләккә яҡын ултыртырға ярамағанлығын иҫегеҙгә төшөрәбеҙ. Бигерәк тә һуған, помидор, шалфей, салат, майоран, борсаҡ менән һәйбәт үҫә. Сельдерей еҫе кәбеҫтә күбәләген һәм кәбеҫтә ҡортон ҡурҡыта.  Аҡ кәбеҫтә һуған, укроп, салат, сельдерей, картуф менән йәнәшә яҡшы үҫә.  Шулай уҡ шалфейҙы кәбеҫтә менән йәнәш сәсергә мөмкин. Теге йәки был культуранан яҡшы уңыш үҫтереп алыу өсөн күрше түтәлдәрҙә нимә сәселеүе әһәмиәтле.
 Мәҫәлән, һуған талпанды һәм кишер себенен ҡурҡыта, тимәк, уны ошо ҡоротҡостарға бирешеүсән үҫемлектәргә яҡын ултыртырға кәрәк.  Киреһенсә, борсаҡ, фасоль, кәбеҫтә, помидор, әсе торма, укроп менән дуҫ. Ә бына еләк, помидор, фасолде өнәмәй. Картуфҡа тыныслыҡ бирмәгән колорадо ҡуңыҙына ҡаршы көрәштә фасоль ярҙамсы булыр.  Һарымһаҡты япон ҡондоҙо, әүернә, төрлө бөрсә һәм кәрәүеҙле талпан менән зарарланыусы помидор, редис, кольраби менән күршеләш итергә кәрәк. Ҡыяр һәм помидор янына әсе торма ултыртырға тәҡдим ителә. Көйә күбәләгенән зарарланған крыжовник эргәһенә бер нисә төп помидор ултыртыу килешер. Һуған һәм һарымһаҡтан борсаҡ менән фасолде алыҫҡараҡ сәсеү хәйерле. Кишерҙең “холҡо” бик йомшаҡ: ул барлыҡ йәшелсәләрҙе лә күрше итә ала.  Үҙ сиратында картуф фасолде башҡа ҡоротҡостарҙан ҡотҡара. Помидор — әҫпе үләне ҡоротҡосонан, үлән бетенән һәм көйә күбәләгенән ышаныслы һаҡсы.  Түтәлдәрҙәге үҙ-ара һыйышыусанлыҡ ҡоротҡостарға ҡаршы көрәшергә ярҙам итә, сөнки ҡайһы бер культураларҙың ҡоротҡос бөжәктәрҙе ҡыуыу һәләте бар.  Мәҫәлән, ҡыяр күршеһендә картуф һәм хуш еҫле үләндәр булыуын яратмай.  Әсе торманың да “дуҫтары” күп: сөгөлдөр, кишер, пастернак, ҡыяр, помидор. 