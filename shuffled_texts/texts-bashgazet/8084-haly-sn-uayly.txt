Ҙур, яҡты фойела ата-әсәләре менән килгән балалар өсөн уйын мөйөшө бар, ял урындары махсус йыһазландырылған.  Әбйәлилдәрҙең шатлығын уртаҡлашырға Федераль почта хеҙмәтенең Башҡортостан буйынса идаралығы директоры урынбаҫары Л.Р. Шафиҡов, “Рәсәй Һаҡлыҡ банкы” асыҡ акционерҙар йәмғиәтенең Башҡортостан бүлексәһе начальнигы урынбаҫары Р.Р. Әбдрәхимов, район хакимиәте башлығы Р.Һ. Сыңғыҙов килде. Халыҡты хеҙмәтләндереү сифатын яҡшыртыу өсөн почта бүлексәһендә бөтә шарттар булдырылған, яңы йыһаздар һатып алынған.  Тимәк, элекке кеүек этеш-төртөш булмаясаҡ.  Бинала өс операция кассаһы эшләй, клиенттар залы ла уңайлы.  Утыҙ йылға яҡын ошонда эшләгән оператор Гөлсөм Ғәбитованың әйтеүенсә, Белорет почтамтына ҡараған Асҡар почта бүлексәһе ай һайын планды арттырып үтәй.  Бында халыҡҡа киң мөмкинлектәр булдырылған, кассирҙар клиенттарҙы электрон сират буйынса хеҙмәтләндерә.  Әммә почтальондарҙың эш хаҡы түбән булыуы, кадрҙарҙың етешмәүе мәсьәләләре борсой.
“УралТрейд” төҙөлөш компанияһы район халҡына заманса талаптарға яуап биргән банк бинаһы бүләк итте.  Һаҡлыҡ банкының бүлексәһе лә өй туйланы.
 Терминалдар тәүлек әйләнәһенә эшләй. Бөгөн улар халыҡҡа 80 төрлө почта һәм коммерция хеҙмәте күрһәтә.  Матбуғатҡа яҙылыу буйынса ла әбйәлилдәр һынатмай.  Яңыраҡ Асҡарҙа пенсия фонды идаралығы өсөн бина файҙаланыуға тапшырылғайны, яҙҙың тәүге көндәрендә капиталь ремонттан һуң почта бүлексәһенең клиенттар залы халыҡты ҡабул итте. 