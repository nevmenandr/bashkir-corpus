Был – йыллыҡ пландың ни бары 10,4 проценты тигән һүҙ. Аҡса бар, ә эш һүлпән.  Хикмәт нимәлә: сараны ойоштора белмәүҙәме, әллә халыҡтың үҙенең һаулыҡ торошон тикшертеүгә теләге юҡмы?

2011 йылдың 29 ноябрендәге “Рәсәй Федерацияһында граждандарҙың сәләмәтлеген һаҡлау нигеҙҙәре тураһында”ғы Федераль законға ярашлы, сирҙәрҙе ваҡытында иҫкәртеү өсөн диспансерлаштырыу үткәреү төп йүнәлешкә әүерелергә тейеш ине.  Һәр өлкән кешенең өс йылға бер тапҡыр сәләмәтлеген тикшертеп, табиптарҙан тейешле консультация алыуы мотлаҡ.  Кәңәшмәлә эш биреүселәрҙең профсоюз ойошмалары менән берлектә үҙ коллективтарында диспансерлаштырыуҙы ойоштороуҙың мөһимлегенә ҙур иғтибар йүнәлтелде. Ни өсөн быйыл республикала өлкәндәрҙе диспансерлаштырыу эше һүлпән бара?  Вице-премьерҙың билдәләүенсә, урындағы хакимиәт етәкселәре халыҡ менән был йәһәттән даими эш алып барырға, мобиль комплекстарҙы эшкә ҡушырға, сирҙәрҙе иҫкәртеүгә иғтибарҙы арттырырға бурыслы.  Селектор кәңәшмәһендә ҡатнашыусылар был мөһим эштең тотҡарланыу сәбәптәрен үҙ күҙлегенән сығып асыҡларға, аҡланырға тырышты.  Кемдер халыҡтың диспансерлаштырыуҙы үтеү тәртибен белмәүе, мәғлүмәт етешмәүе, ҡайһы берәүҙәр поликлиникаларҙа сираттың ҙурлығы арҡаһында граждандарҙың ваҡытын әрәм итмәҫкә теләүе, кәрәкле медицина аппараттарының булмауы менән аңлатты.  Башҡортостан Хөкүмәтендә Премьер-министр урынбаҫары Лилиә Ғүмәрова етәкселегендә үткән селектор кәңәшмәһендә халыҡтың сәләмәтлеге өсөн мөһим мәсьәлә тикшерелде.  Ярты йыл эсендә 176 мең кеше медицина тикшереүен үтергә тейеш булып та, ни бары 60 меңе генә диспансерлаштырыуҙа ҡатнашҡан.  Һүлпәнлек күрһәткән райондар менән бергә халыҡтың сәләмәтлегенә, иҫкәртеү эшенә етди ҡараған Борай, Ауырғазы райондары маҡтап телгә алынды.  Бер үк мәсьәлә, бер үк шарттар, тик эшкә ҡараш ҡына төрлөсә. Ошо маҡсатҡа Мотлаҡ медицина страховкаһы территориаль фонды тарафынан диспансерлаштырыуҙың беренсе этабына 400 миллион һумдан ашыу аҡса бүленгән.  Быйыл республикала был мөһим сараны 570 833 кешенең үтеп, сәләмәтлеге торошо хаҡында табиптарҙан кәңәш алыуы планлаштырылғайны.  Ә бының өсөн, әлбиттә, эште юғары кимәлдә ойоштороу, халыҡ өсөн уңайлы шарттар тыуҙырыу мөһим. 