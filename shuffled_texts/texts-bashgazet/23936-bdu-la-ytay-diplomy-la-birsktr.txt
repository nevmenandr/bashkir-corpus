Ҡытай Халыҡ Республикаһы делегацияһының БДУ-ға сәфәре барышында ошо турала һүҙ барҙы.
 Башҡорт дәүләт университеты ректоры Николай Морозкин әйтеүенсә, әле студенттар араһында Ҡытай мәҙәниәтенә ҡыҙыҡһыныу артҡандан-арта, йәштәр ҡытай телен өйрәнергә теләй.  Башҡорт дәүләт университеты менән Ҡытайҙың Наньчан университеты ике диплом программаһын ғәмәлгә индерергә һәм уҡытыусылар менән алмашырға ниәтләй.  Киләсәктә башҡа йүнәлештәр буйынса ла хеҙмәттәшлек итеү күҙаллана.  Әле ике уҡыу йорто студенттарҙы берлектә уҡытыу программаһын тормошҡа ашыра.  Наньчан университетындағы рус теле кафедраһы мөдире Чжан Мянь – БДУ студенттарына ҡытай телен, ә беҙҙең университеттың сит телдәр кафедраһы доценты Анна Рябцева Ҡытайҙа йәштәргә рус телен өйрәтә.