Берҙәм белдереүҙәр эшкәртеү үҙәгенә һәм сайтҡа килгән иң ҡыҙыҡлы һәм көнүҙәк һорауҙар тура эфир барышында Владимир Путинға биреләсәк. Уның күләме 70 билдәнән артмаҫҡа тейеш. Быйыл тәүге тапҡыр Президентҡа ҡыҫҡа видеомөрәжәғәт йәки кеҫә телефондары өсөн махсус ҡушымта ярҙамында мөрәжәғәт итергә мөмкин.  Белдереүҙәрҙе эшкәртеү үҙәгенең эше 10 апрелдә көндөҙгө сәғәт 12-лә башланып, тапшырыу тамамланғанға тиклем дауам итә.  Һорауҙар бер аҙна эсендә туплана. Һорауҙы урыҫ телендә генә бирергә кәрәк.  Программа студияһына саҡырылған ҡунаҡтар ғына түгел, шулай уҡ Берҙәм белдереүҙәр эшкәртеү үҙәгенә шылтыратҡан йәки SMS-хәбәр, ҡыҫҡа видеоһорау ебәргән граждандар Рәсәй Президенты менән аралаша аласаҡ.  Ҡала һәм кеҫә телефондарынан шылтыратыу бушлай.  SМS-хәбәр рәүешендәге һорауҙар 0-40-40 номерына ҡабул ителә.  Илебеҙҙең һәр төбәгенән унда 8-800-200-40-40 телефоны аша шылтыратырға мөмкин.  Владимир Путин Рәсәй халҡы менән аралашып, илдең ижтимағи-сәйәси һәм социаль-иҡтисади тормошона, халыҡ-ара хәлгә ҡағылған һорауҙарға яуап бирә.  Интернет аша һорауҙы www.moskva-putinu.ru йәки www.москва-путину.рф сайтына ебәрергә була.  Хәбәр ебәргән өсөн түләү юҡ.  Программаның www.moskva-putinu.ru сайтына инеп, борсоған тема буйынса ил башлығының фекере менән ҡыҙыҡһынырға мөмкин.  17 апрелдә Мәскәү ваҡыты буйынса көндөҙгө сәғәт 12-лә “Беренсе”, “Рәсәй 1”, “Рәсәй 24” телеканалдарында, “Маяҡ”, “Хәбәрҙәр ҒМ” һәм “Рәсәй радиоһы” радиостанцияларында йыл һайын уҙғарылған “Владимир Путин менән тура бәйләнеш” махсус программаһы эфирға сыға, тип хәбәр итте дәүләт башлығының матбуғат хеҙмәте.
