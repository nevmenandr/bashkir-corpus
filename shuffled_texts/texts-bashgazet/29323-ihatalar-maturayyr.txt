Биләмә хакимиәттәренә ихаталарҙы төҙөкләндереү проекттарын конкурс нигеҙендә һайлап алыу тәртибен төҙөргә һәм раҫларға тәҡдим ителде.  Халыҡтың әүҙемлеген, про­грам­маға булған ҡыҙыҡһыныу­ҙы иҫәпкә алып, ошо ысулды киңәйтергә ҡарар ителде.  Республиканың тор­лаҡ-коммуналь хужалыҡ министры Сергей Афонин бел­де­реүенсә, былтыр Өфөлә урындағы башланғыстар буйынса күп фатирлы йорттар­ҙың ихаталарын төҙөклән­де­реүгә йүнәлтелгән тәжрибә проекты ғәмәлгә ашырылғайны.  Быйыл республикалағы 13 ҡала округында урындағы башланғыстарға нигеҙләнгән ихата биләмәләрен төҙөкләндереү проекттары тормошҡа ашырыла.
 Конкурсты 1 апрелгә тиклем үткәрергә, унан һуң проекттар исемлеген үҙ эсенә алған муниципаль программаларҙы раҫларға кәрәк. Проектты урындағы бюджеттан, республика ҡаҙнаһынан финанслау, шулай уҡ халыҡтан йыйылған аҡса иҫәбенә ғәмәлгә ашырыу күҙаллана. Башҡортостан Хөкүмәте Президиумы ултырышында ошо туралағы ҡарар проекты хупланды. 