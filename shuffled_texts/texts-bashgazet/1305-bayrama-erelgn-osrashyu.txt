“Башҡортостан” гәзите хеҙмәткәрҙәре һәм танылған әҙиптәр менән осрашыу ауыл халҡы өсөн оло байрамға әүерелде. Рәхмәт һеҙгә, егеттәр!
 Стәрлебаш районы, Ауыл халҡы күңелендә был фәһемле осрашыу оҙаҡ һаҡланыр әле.  Рафаил ИШҺАРИН. Был осрашыу шул тиклем тәьҫир итте: ниңә әле төп баҫмабыҙҙы урыҡ-һурыҡ ҡына уҡырға, тигән уй менән иртәгәһенә үк почтаға барып, аҙнаға биш килә торғанына яҙылып ҡуйҙым. Баш мөхәррир урынбаҫары Ришат Дихин төплө сығышы менән үҙенә арбаны.  Гәзиттең үҙ хәбәрсеһе Сибәғәт Рахманғолов, үҙенсәлекле яҙыусы Мөҙәрис Багаевты ла йотлоғоп тыңланыҡ. Уның телмәре, шиғырҙары йөрәктең иң нескә ҡылдарына үтеп инде.  Түбәнге Аллағыуат ауылы. Яратҡан шағирыбыҙ Хәсән Назар менән күҙмә-күҙ осрашыуға ифрат шат булдыҡ.  Бығаса ни эшләптер “Башҡортостан”-Йома” һанын ғына алдырҙым. 