Дөйөм алғанда, юл япрағын ҡулланмаған даирә юҡтыр ул.  Медицинала уның тамыры ла, орлоғо ла ҡулланыла. Аш-һыуҙа ла юл япрағының иң йәш, йомшаҡ япраҡтары ғына ҡулланыла.  Уны шулай уҡ бешекләп, турап, башҡа үләндәр менән бергә ҡатнаштыралар.  Юл япрағы — бик ҡаты япраҡлы үлән, шуға һутын һығыу өсөн башта ҡайнар һыуҙа бешекләп алырға, шунан ит турағыстан үткәрергә кәрәк.  Ҡатын-ҡыҙҙар унан төрлө маска яһай.  Ҡышҡылыҡҡа юл япрағын кип­тереп әҙерләйҙәр.  Әсәйемдең эҫе һыуҙа ебетеп шешеккә япҡанын да иҫләйем.  Бар ерҙә лә үҫкән, бәләкәйҙән һәр кемгә таныш юл япрағының (подорожник) бик күп төрҙәре бар, ләкин барыһы ла бер иш һымаҡ булғанға, уларҙы дөйөм исем менән атарға мөмкиндер. Ашҡаҙан сиренән яфаланған баҡсалаш күрше апайҙың юл япрағын шул килеш өҙөп, сәйнәп, һутын һурып йөрөгәнен күргәнем бар. Бәләкәйҙән хәтеремдә: уйнап йөрөгәндә саҡ ҡына киҫелгән урын булһа, шунда уҡ өҙөп алынған юл япрағын саҡ ҡына ыуалап, яраға бер аҙ баҫып торһаң, ҡан ағыуы туҡтар ине.  Башҡа ризыҡҡа яраҡлы үләндәр булғанда, уны аш-һыу өсөн әҙерләп ҡуйыуҙың кәрәге юҡ.