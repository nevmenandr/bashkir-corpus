Республика Хөкүмәтендә үткән оператив кәңәшмәлә Башҡортостандың ҡала һәм райондарында урамдарҙы яҡтыртыу мәсьәләһе тикшерелде.

– Республиканың көньяҡ-көнсығышында һәм төньяҡ-көнсығышында булдым.  Ауылдар ҡараңғылыҡ эсендә.  Яҡтылыҡ мәсьәләһе – ҙур проблема, хәүефһеҙлекте тәьмин итеү шарттарының береһе, – тине республика Башлығы вазифаһын ваҡытлыса башҡарыусы Радий Хәбиров.
 Төбәе етәксеһе Торлаҡ-коммуналь хужалыҡ министрлығына ошо проблеманы йылдам хәл итеү бурысын йөкмәтте, Хөкүмәткә махсус программа төҙөргә, кәрәк икән, берлектә финанслау шарттарында урамдарҙы яҡтыртыу системаһын яңыртырға ҡушты. Йәштәр социаль учреждениеларға, спорт ойошмаларына барырға теләй, ә урамда – ҡараңғы.  Төндә юл йөрөүе лә ҡурҡыныс.  ХХI быуатта йәшәйбеҙ. 