Унда Башҡортостандың проектта ҡатнашыуы буйынса эш төркөмө төҙөү тураһындағы килешеүгә өлгәшелде.

– Башҡортостан биләмәһендә пассажирҙар һәм йөк ташыған тимер юл транспорты Өфө буйлап үтә.  Өфө юғары тиҙлекле “Мәскәү – Екатеринбург” магистрален төҙөү проектына инергә тейеш.


 Беҙ иһә йөк ташыуҙы баш ҡаланан ситтәрәк ойошторорға тәҡдим итәбеҙ.  Был ҡала яны транспорты хеҙмәтенең һөҙөмтәлелеген арттырыу мөмкинлеген бирәсәк, – тине Радий Хәбиров. Мәскәүҙәге ХII “Рәсәй транспорты” Халыҡ-ара форумы нигеҙендә Башҡортостан Башлығы вазифаһын ваҡытлыса башҡарыусы Радий Хәбиров менән “Рәсәй тимер юлдары” генераль директоры Олег Белозеровтың осрашыуында ошо турала һүҙ барҙы. 