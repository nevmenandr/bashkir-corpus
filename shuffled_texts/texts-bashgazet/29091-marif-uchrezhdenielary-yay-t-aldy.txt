Әйт­кән­дәй, ҡала халҡы быйыл да “Урындағы башланғыстарҙы яҡлау” программаһында әүҙем ҡатнаша.  Үткән йыл улар мәктәптә өлөш­ләтә капиталь ремонт яһай.  Халыҡтың белем усаҡтарын яңыр­тыу маҡсатында дәррәү тауыш бире­үе хуплауға лайыҡ.  Әгәр ошоға тиклем был программала район ауылдары ғына ҡатнаша алһа, ике йыл рәттән ҡала ерендә йә­шәүселәр ҙә тауыш биреп, проект­ты һайлау мөмкинлеге алды.  Йылдар дауамында йыйылып килгән проблема­ның бер йыл эсендә хәл ителеүенә үҙебеҙ ҙә хайран ҡалдыҡ, ти сибай­ҙар. Ҡала хакимиәтенең мәғариф бүлеге етәксеһе Ғаяз Хәсәнов әйтеүенсә, проекттарҙың барыһы ла тиерлек мәғариф бүлеге учреждениеларының, спорт һәм сәнғәт мәктәптәренең биналарына ремонт эшләүгә ҡайтып ҡала.
 Тап ошо көндәрҙә һәр урында, ойошма­ларҙа үҙҙәрен борсоған мәсьәлә­ләр­ҙе күтәргән төрлө проекттар тәҡ­дим ителә, халыҡ хөкөмөнә сыға­рыла. Быйыл да ҡала халҡы һынатмаҫ, иң кәрәкле проекттар өсөн тауыш бирер, тип ышанғы килә. Күренеүенсә, сибайҙар былтыр “Урындағы башланғыстарҙы яҡлау” программаһында бик әүҙем ҡатнаш­ҡан.  Төйәләҫ ҡасабаһы, ике йыл рәттән программала ҡатнашып, һис тә отол­маны.  14-се мәктәп уҡыусыла­ры­на хәҙер физкультура дәресендә хә­үефләнергә кәрәкмәй, сөнки спорт залы бар талаптарға ярашлы йыһаз­ландырылған. Ҡа­ланың иң тәүге белем усаҡта­ры­ның береһе – 1-се мәктәптең фасады өр-яңы төҫ ала, 8-се мәктәптең иҫке ағас тәҙрәләре яңыларына алмаштырыла.  Йылдар буйы хәл ителмәгән мәсьәләләр халыҡтың әүҙемлеге һәм ышанысы арҡаһында аҡрынлап булһа ла тормошҡа ашыуы – үҙе үк программаның кәрәклеген раҫлаған асыҡ миҫал.  Сибайҙар “Урындағы башланғыстарҙы яҡлау” программаһына алты проектты тәҡдим итә, һәм шуларҙың бөтәһе лә еңеп сыға.  Проекттарҙың дөйөм хаҡы
4 миллион 956 мең 029 һум тәшкил итә. 