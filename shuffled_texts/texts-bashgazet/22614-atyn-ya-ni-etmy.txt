Өләсәй-инәйҙәрҙең йәш сағындағы хәтирәләрен тыңлап-тыңлап та, уларҙың тормошоноң, заманында бөгөнгөсә уңайлыҡтар булмаһа ла, сағыу, күркәм, уңышлы үтеүе һоҡландыра. Сағыштырыуҙарға бирелеп ултыра­һың да һүҙһеҙ ҡалаһың... Боронғоларҙың иһә бындай уйлап сығарылған “ҡанун”дарға ярау ихтыяжы булдымы икән?!  Әле иһә ҡатын-ҡыҙҙың йә­шәйеше ҡатмарланғандан-ҡат­марлана кеүек: юғары белемле булыу, декрет ялында депрессияға бирелмәү, ҡәйнәнән алыҫыраҡ торорға тырышыу, тышҡы ҡиә­фәтеңдең матурлығын һаҡлау өсөн төрлө михнәттәр сигеү... Бөгөн гүзәл заттар өсөн бәхет төшөнсәһе элекке ҡатын-ҡыҙҙың донъяһы менән тап киләме икән?  Һәр хәлдә улар, итәк тултырып бала үҫтергән, дәүләт мәнфәғәтендә бынамын итеп эшләгән дә, ялын да оҫта ойоштороп, төрлө мәҙәни сара­ларҙа ла ҡатнашып өлгөргән.  Белгестәр үткәргән тикшереү һөҙөмтәһе – түбәндә.