Бәйге һөҙөмтәләре буйынса Өфөгә Волга буйы федераль округындағы ҙур ҡалалар араһында беренсе урын бирелде.  Миллиондан ашыу кеше йәшәгән ҡалалар араһында икенсе урынды — Ҡазан, өсөнсөнө Түбәнге Новгород яуланы.  Конкурста ғәҙәттән тыш хәлдәрҙә йылдам эш итеү, тәжрибә, персоналды уҡытыу, тейешле матди-техник база, яуаплы хеҙмәттәр һәм структураларҙың үҙ-ара бәйләнеше кеүек күрһәткестәр баһаланды. Халыҡ һаны миллиондан кәмерәк булғандар араһында беренсе урынды — Салауат, ҡала биләмәләре араһында өсөнсө урынды Ишембай алды. Граждандар оборонаһы эштәре, ғәҙәттән тыш хәлдәр һәм бәлә-ҡаза эҙемтәһен бөтөрөү буйынса Волга буйы төбәк үҙәге “Халыҡтың йәшәйеш именлеген тәьмин итеү өлкәһендә иң яҡшы урындағы үҙидара органы” исемле смотр-конкурсҡа йомғаҡ яһаны.

 Сараны ойоштороусыларҙың фекеренсә, Башҡортостандың баш ҡалаһында йәшәйеш именлеген тәьмин итеү йәһәтенән һөҙөмтәләр яҡшы. 