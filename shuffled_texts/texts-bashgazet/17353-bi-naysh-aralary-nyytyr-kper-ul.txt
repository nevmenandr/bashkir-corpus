Әллә ниндәй донъяуи проблемалар артынан ҡыуып, нимәгә аҡса еткерәйем тигән заманда рухиәт усағы эргәһендә йыйылып, йылынып алыу үҙе үк Урал батыр васыятына тоғролоғобоҙҙо күрһәтә түгелме?  Яҙыусыларҙың төбәктә йәшәп ижад итеүселәр менән осрашыуы, фекер алышыуы, күңел төпкөлөндә ятҡан һорауҙарға яуап эҙләүе – маҡсатлы йылдың төп эштәренең береһе ул.
 Кемдер: “Ҡәләм оҫталары йәшерәктәргә ҡаты ҡағыла”, – тиер.  Бөтәһе лә ижадта океан да, диңгеҙ ҙә була алмай, әммә һәр төрлө шишмәләр, йылғалар һуғара ҙур даръяларҙы! Тимәк, милләттәштәребеҙ үҙенең кешелек асылына тоғро.
“Әҙәби нағыш” республика марафонына мөмкин тиклем күберәк әҙиптәр йәлеп ителеп, халыҡҡа кәрәк фекерҙе, терәк булырҙай иман һүҙен әйтергә бурыслы.  Әҙәбиәт йылы уңайынан ойошторолған “Әҙәби нағыш” республика марафонының әһәмиәте хаҡында фекер әйтеү ниәтенән алдым әле ҡулыма ҡәләмде.  Эйе, ундай осраҡтар ҙа булғандыр.  Таланттар балҡып тыуа, күҙгә ташланып тора, уларҙы төбәктәр буйлап эҙләп йөрөү мотлаҡ түгел, тиеүселәр ҙә табылыр.  Райондарға сығыр алдынан, ойоштороусыларҙың береһе булараҡ, “Башҡортостан” гәзите төбәк авторҙарының бер шәлкем шиғырын, проза әҫәрҙәрен баҫтыра.  Шуға күрә был марафондың ауыл-ҡалаларҙа йәшәп ижад иткән халыҡсан авторҙар өсөн ни тиклем әһәмиәтле булыуын аңлатып та бөтөрөрлөк түгел.  Балаҡатай, Архангел, Нуриман райондарында фекер алышыуҙа ҡатнашып, шуны әйтә алам: халыҡ әҙиптәр менән аралашыуға, ҡанатлы һүҙгә тилмерә.  Һәр кем үҙ ҡаҙанында ғына ҡайнаһа, һөҙөмтә нисек булыры көн кеүек асыҡ.  Тәнҡит һүҙе лә кәрәк.  Эйе, ҡулъяҙмаларҙың һәр береһе асыш, табыш түгел, әммә үҙ ғүмерендә бер тапҡыр республика матбуғатында ижад емеше сыға икән, был да – ҡәләм тибрәтеүсе өсөн этәргес көс.  Тәнҡитсе – ул иң тәү сиратта яҙыусы менән уҡыусы араһына күпер һалыусы, ижадҡа анализ биреүсе.  Бигерәк тә бөгөнгө рухи ҡиблалар юғалған, инаныстар ҡаҡшаған осорҙа яҙыусылар үҙҙәре “Халыҡ ниндәй уй-ниәт менән йәшәй икән?” тип борсолорға тейеш.  Әллә ниндәй ҡыйралыштар, ихтилалдар, аслыҡтар кисергән башҡорт халҡы, бөгөнгө цивилизация үҙәгендә һаман үҙ йырын һуҙып, моң менән йәшәй икән, тимәк, беҙ дөрөҫ юлда.  Классик әйтмешләй, дәүерҙәр үткәс, был осорҙа кем батша булған, ниңә халыҡ михнәт сиккән, тип һорамаҫтар, ә шағирҙары ниңә өндәшмәгән, тиерҙәр!  Әммә ул аяҡтан йыға торған жанр булмаһа, яҡшыраҡ.  Осрашыу мәлендә һәр кем йөрәген асып, яҡты ниәт, шиғыр телендә һөйләшә.  Был сараның маҡсаты һәләтле авторҙарҙы табыу ғына түгел бит, ә йылдар дауамында емерелгән рухи күперҙәрҙе нығытыу.  Бөгөн шәхси нәшриәттәр ҙә, музыка студиялары ла һәүәҫкәр ижадсылар өсөн эшләй.  Әммә профессиональ яҙыусының фекерен ишетмәй, үҙ яҙғандарына баһа алмай тороп, башлап ҡәләм тибрәтеүсенең үҫеп китеүе лә икеле.  Тыйылғанда зарланырға ярата беҙҙә халыҡ, иғлан ителгән Әҙәбиәт йылында әйт, Әҙип, һүҙеңде!