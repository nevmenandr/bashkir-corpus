Ана шулай күңелдәрҙе елкендергес булды Өфө ҡәлғәһенә нигеҙ һалыныуға – 440, милли батырыбыҙ Салауат Юлаевтың тыуыуына – 260, шулай уҡ Рәсәйҙә янғын һүндереү хеҙмәте төҙөлөүгә 365 йыл тулыуға арналған парад.  Баш ҡаланың Октябрь проспекты буйлап тигеҙ сафта Федераль янғын һүндереү хеҙмәтенең республика буйынса 22-се отряды, радиоэлектроника колледжы студенттары, махсус техника үтте.

 Башҡортостан Президенты вазифаһын ваҡытлыса башҡарыусы Рөстәм Хәмитов халыҡты, ҡунаҡтарҙы ҡотлап, Ленин майҙанында театрлаштырылған тамашаны асты. Шулай уҡ был көндә төрлө ярыштар, уйындар ойошторолдо, йыр-моңдан майҙан шау-гөр килеп торҙо. Тантана Ҡала мәҙәниәт һарайында дауам итте. 