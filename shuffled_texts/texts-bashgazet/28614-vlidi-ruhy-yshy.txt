Вәлиди аҙналығы сиктәрендә бынан тыш Урал аръяғы райондары араһында волейбол турниры, Дәүләкәндә ауыл командалары араһында мини-футбол ярышы һәм “түңәрәк өҫтәл”, Бүздәктә “Бабич” фильмын ҡарау һәм милли элементтар менән “Күңелле старт” үткәреү ҡарал­ған. Шәхесте Рәсәй төбәктәрендә һәм Ҡаҙағстанда ла хөрмәтләп иҫкә аласаҡтар.  Тематик аҙналыҡ 14 декабрҙә Ишембай ҡалаһында Зәки Вәлиди уҡыуҙары менән тамамлана. Астанала “Беҙҙең лидер – Зәки Вәлиди” тип аталған “түңәрәк өҫтәл” әҙерләйҙәр. Башҡортостанда Зәки Вәлиди аҙналығы башланды.  Ханты-Манси автономиялы округында яҡташтарыбыҙ ошо уңайҙан — концерт, Сорғотта спорт турниры ойоштора.  Санкт-Петербургта “Башҡорт­остан Республикаһына – 100 йыл” тип аталған интеллектуаль уйын, “Башҡорт милли кейеме” костюм парадын ойоштороу һәм “Бабич” фильмын ҡарау планға индерел­гән.  Сарала Дүртөйлө, Илеш, Ҡалтасы, Краснокама, Тә­теш­ле, Саҡмағош, Яңауыл райондарынан, Ағиҙел менән Нефтекама ҡалаларынан тарих, башҡорт теле һәм әҙәбиәте уҡытыусылары, Төньяҡ төбәк-ара ҡоролтайы ағзалары ҡатнашты. Тарихсылар Азат Ярмуллин, Искәндәр Сәйетбатталов, Бөтә донъя башҡорттары ҡоролтайы белгестәренән торған төркөм Нефтекама ҡала филармонияһында Башҡорт автономияһының 100 йыллығына, шул иҫәптән Рәсәй федерализмына нигеҙ һалған арҙаҡлы башҡорт шәхесенең тыуыуына 127 йыл тулыуға арналған ғилми-ғәмәли семинар, ҡаланың 12-се һәм 13-сө мәктәптәрендә, Башҡорт гимназияһында ошо темаға арналған асыҡ дәрестәр үткәрҙе.
