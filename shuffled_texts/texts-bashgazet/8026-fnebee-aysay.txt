— Һеҙҙең тарафтан ойошторолған ғилми экспедициялар һөҙөмтәһендә бихисап әҙәби ҡомартҡылар табылды, боронғо ҡулъяҙмалар фонды булдырылды.  Мәшһүр ғалим, Башҡортостандың халыҡ яҙыусыһы Ғайса Хөсәйеновтың 85 йәшлек юбилейы уңайынан Өфөлә фәнни-ғәмәли конференция үтте.  Истанбулдан килгән төрөк ғалимы Исмәт Бинәр, остазын саф башҡорт телендә сәләмләп, “Һеҙҙең тырышлығығыҙ Төркиә ғалимдарына ла үрнәк булып тора”, — тине. Унда юбилярҙы төрлө министрлыҡ вәкилдәре, ижадташ дуҫтары һәм шәкерттәре тәбрикләне.
— Ғайса Батыргәрәй улы 60 йылдан ашыу фәнгә тоғро хеҙмәт итә, — тине ҡотлау телмәрендә республикабыҙ Хөкүмәтенең Премьер-министры урынбаҫары Лилиә Ғүмәрова.  “Хәҙерге әҙәбиәт ғилемендә һәм әҙәбиәттә, фольклористика һәм археографияла көнүҙәк мәсьәләләр” тип аталған ғилми сарала Рәсәйҙең төрлө төбәктәренән, шулай уҡ Төркиәнән, Азербайжандан, Төркмәнстандан килгән ғалимдар ҡатнашты.
 Олуғ замандашыбыҙҙың хеҙмәтен дауам итеү йәһәтенән республика етәкселеге лә байтаҡ эш башҡара, телде һаҡлау йәһәтенән махсус программалар ҡабул итә. Халыҡ-ара фәнни-ғәмәли конференцияның секция ултырыштары артабан Башҡортостандың Фәндәр академияһында дауам итте. Конференцияның пленар ултырышы М. Ғафури исемендәге Башҡорт дәүләт академия драма театрында үтте. 