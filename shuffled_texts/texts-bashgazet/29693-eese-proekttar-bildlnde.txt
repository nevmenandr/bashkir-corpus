Төбәктә “Уңайлы ҡала мөхитен булдырыу” проекты буйынса тауыш биреү тамамланды.  Сара республикалағы 20 меңдән ашыу кеше йәшәгән 24 ҡалала һәм тораҡ пунктында булды.

 Хәтерегеҙгә төшөрәбеҙ, 9 ғинуарҙан 9 фев­ралгә тиклем республика халҡынан йәмәғәт урындарын төҙөкләндереү буйынса тәҡдимдәр ҡабул ителгәйне.  18 мартта үткән рейтинг тауыш биреү һөҙөмтәһе буйынса 38 йәмәғәт урыны – парк, сквер, аллея, яр буйҙары һәм йәйәүлеләр зонаһы еңеү яуланы.  Быйылғы “Уңайлы ҡала мөхитен булдырыу” проекты еңеүселәре: Өфөнән – “Ҡашҡаҙан” мәҙәниәт һәм ял паркы, “Тулҡын” скверы, Ағиҙелдән – “Еңеү паркы” мемориаль комплексы, Күмертауҙан – Юрий Гагарин исемендәге мәҙәниәт һәм ял паркы, Стәрлетамаҡтан – Хоҙайбирҙин урамында йәйәүлеләр зонаһы, Сибайҙан – “Йәшлек” скверы, Ветерандар аллеяһы, Маяковский исемендәге сквер, Салауаттан – “Октябрь” кинотеатры артындағы сквер, Нефтекаманан – Ҡала паркындағы төп сәхнә скверы, Октябрьскийҙан – “Ял” скверы биләмәһе, Туймазынан – Ветерандар аллеяһы, “Олимп­сы” спорт-сәләмәтләндереү комплексы, Бөрөнән – “Умникум” үҙәге сауҙа-офис комплексы паркы, Ишембайҙан – Стахановсылар урамы буйынса йәйәүлеләр зонаһы, Мәләүездән – “Дан” мәҙәниәт һәм ял паркы, Белореттан – Блюхер һәйкәле һәм уның эргә-тирә биләмәһе, Дәүләкәндән – Ҡаланың үҙәк паркы, Бәләбәйҙән – Ҡала быуаһы, Сәләмәтлек һуҡмағы, Коммунистик урамы буйынса тротуар; Үҙәк мәҙәниәт һарай янындағы биләмә, Шишмә ҡасабаһынан – 1941 – 1945 йылдарҙағы Бөйөк Ватан һуғышында һәләк булғандарға арналған обелиск, Учалынан – Ҡунаҡбаев урамында йәйәүлеләр тротуары, Чехов урамында йәмәғәт биләмәһе, Яңауылдан – Мәҙәниәт һәм ял паркында фонтан, Дүртөйлөнән – А. Матросов исемендәге парк, Благовещендан – Ҡала мәҙәниәт һарайы алдындағы майҙан, Иглиндан –Ленин исемендәге обелиск, Баймаҡтан – “Хеҙмәт” стадионында балалар өсөн уйын майҙансығы, Чекмарев урамы буйынса сквер, С. Юлаев исемендәге мәҙәниәт һәм ял паркы, “Имамов” магазинынан С. Юлаев проспектында сквер, Приютованан – Тыныслыҡ бульварында йәйәүлеләр зонаһы, Комсомол урамында йәйәүлеләр зонаһы, Пролетар урамында йәйәүлеләр зонаһы, Межгорьенан – Олимпия урамында йәйәүлеләр зонаһы; Ленин урамында парк. Тауыш биреүҙә 14 йәштән өлкән 988 мең граждан ҡатнашҡан.  Улар 2018-2019 йылдарҙа төҙөкләндереләсәк. Ошо ваҡытта республика граждандарынан 78 мең тәҡдим килгән.  Муниципаль йәмәғәт комиссиялары тәҡдим иткән 186 биләмәнең 109-ы һайлап алып раҫланған. 