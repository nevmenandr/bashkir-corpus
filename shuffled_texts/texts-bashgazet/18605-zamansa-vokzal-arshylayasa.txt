Төбәк етәксеһе вокзалдың тәүге ҡатын­да, беренсе пассажирҙар платформа­һында һәм йәйәүлеләр тоннелендә башҡарылған эш менән танышты.  Республика Башлығы Рөстәм Хәмитов “Өфө” тимер юл станцияһындағы вокзалдың ШОС һәм БРИКС илдәре саммиттарына килгән ҡунаҡтарҙы ҡаршы алыуға әҙерлеген тикшерҙе. Перронды ҡарағанда Рөстәм Хәмитов реконструкцияланмаған платформалар­ҙың заманса вокзал комплексына тап килмәүен билдәләне.  Тимер юл вокзал­дарының Куйбышев төбәк дирекцияһы начальнигы Андрей Комаровский әйтеүенсә, был участкалағы эште киләһе йыл ғына тамамлау күҙаллана. Уның әйтеүенсә, саммиттар барышында ҡунаҡтарҙы хеҙмәтләндереү өсөн кәрәкле объекттарҙың барыһы ла әҙер. Вокзалдан һуң Рөстәм Хәмитов Өфөнөң Үрге сауҙа майҙа­нын­дағы реконструкция барышын тикшерҙе. “Рәсәй тимер юлдары” йәмғиәте филиалы — Тимер юл вокзалдары дирекцияһы начальнигы Виталий Вотолевский пассажир­ҙарҙың именлеген тәьмин итеү өсөн 88 күҙәтеү камераһы ҡуйылыуы хаҡында һөйләне. 