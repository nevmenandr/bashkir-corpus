Борай районында тыуып үҫтем, әлеге мәлдә күрше республикала, Ижевск ҡалаһында йәшәйем.  Бер был ғына түгел, республиканың башҡа күп ауылдары ла ошондай аяныслы хәлгә төшкән.  Таңһыҙар урамдарын яҡтыртыу өсөн бер генә лампочка ла ҡуйылмауы күңелде өйкәй.  Эш, йәшәү шарттары булдырып, биләмәләргә яңы һулыш өрөүгә бөтөнләй өмөт итеп булмаймы икән ни?! Юл төшөп, ғәзиз ауылыма ҡайтҡан һайын йөрәгем яна.  Ә заманында, бынан 20-30 йыл элек, ауылда һарыҡ, ҡуян, йылҡы фермалары, пилорама, умарталыҡтар гөрләп тора ине. Ауыл яйлап бөтөүгә табан бара, йәштәргә эш урындары юҡ, булған халыҡ кибетһеҙ интегә.  Борсолоуҙа­рымды һеҙҙең менән уртаҡлашам.
