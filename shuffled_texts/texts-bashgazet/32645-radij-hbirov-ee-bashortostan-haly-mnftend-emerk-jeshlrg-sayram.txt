Рәсәй Дәүләт Думаһына Башҡортостандан һайланған депутаттарҙың көс-ҡеүәте тулыһынса файҙаланылмай.  – Мин депутатлыҡ эшенең үҙенсәлектәрен, нескәлектәрен, фракция тәртибен яҡшы беләм, шулай ҙа һеҙҙе Башҡортостан халҡы мәнфәғәтендә әүҙемерәк эшләргә һәм быны хеҙмәттәшлектә башҡарырға саҡырам. Республика Башлығы вазифаһын ваҡытлыса башҡарыусы Радий Хәбировтың билдәләүенсә, уларҙың һәр береһен төбәк халҡы һайлап ҡуйған, тимәк, ныҡлы ышаныс белдергән.

– Кешеләрҙең һаҡланған, яҡланған булғыһы килә, улар тормош өсөн уңайлы шарттар тыуҙырылыуын, проблемаларының хәл ителеүен теләй, – тине Радий Фәрит улы Федерация Советы ағзалары һәм Дәүләт Думаһына Башҡортостандан һайланған депутаттар менән осрашыуҙа. 