Дилә Кучумова, Ғәй­шә Искәндәрова, Сәлиха Солтангилдина әйткән салауат, мөнә­жәт­тәр һәр кемдең күңеленә үтеп инде.  Гөрләп торған сара күңелдә оло кинәнес тыуҙырҙы.
 Бишауыл-Уңғар ауылындағы “Хәлифә” мәсете хаҡ динебеҙгә битараф булмаған барлыҡ халыҡты изге Мәүлит байрамына йыйҙы.  Ауылдың хөрмәтле ағинәйе Флү­рә Заһиҙуллина, пәйғәмбәребеҙ Мө­хәм­мәт ғәләйһис-сәләмдең тыуған кө­нөнә арналған тантананы асып, мосолман ҡәрҙәштәрен ҡотланы, йөрәк­тәрҙә яҡтылыҡ нурҙары йәйе­лә ба­ры­уына ҡыуанысын белдерҙе.  Иман булғанда донъялар – имен, тормошобоҙ етеш булыр, арабыҙҙа татыулыҡ хөкөм һөрөр, яман ғәҙәт­тәр урап үтер тигән матур фекерҙәр ҙә яңғыраны. Рәйфә Искәндәрованың байрам хөрмәтенә бешергән тәмле былауы ла, өҫтәлдәге башҡа һый-ниғмәт тә киләсәктә имен, бәрәкәтле тормошта йәшәргә насип итһен, ерҙә инсафлыҡ тантана итһен тигән мәғәнә төҫөн алды.  Изге рухлы тамаша дауамында Ҡа­сидә уҡылды.  Осрашыуға матур теләк, изге ниәт менән килгән ауылдаштар артабан да бергә хаҡ юлдан барырға тигән уй менән таралышты. Мө­нәзәһә Арыҫланова, Мәр­йәм Насирова мәрхүмдәргә бағыш­лап Ҡөрьән аяты уҡығас, ту­ған-тыумаса рухына хәйерҙәр таратылды.