Башҡортостандың Хеҙмәт һәм халыҡты социаль яҡлау министрлығы дүртенсе тапҡыр “Мәктәпкә йыйынырға ярҙам ит” республика хәйриә акцияһын ойоштора.


1 июлдән 31 авгусҡа тиклем уҙғарылған сараның маҡсаты – ауыр хәлгә тарыған балаларға яңы уҡыу йылына әҙерләнеүҙә булышлыҡ итеү маҡсатында гуманитар ярҙам күрһәтеү. Канцелярия тауарҙары, яҙыу-һыҙыу, балалар ижады әйберҙәре, дәфтәрҙәр яңы килеш кенә ҡабул ителә, портфелдәр, мәктәп формаһы, дәреслек, нәфис әҙәбиәт тотонолған булһа ла ярай.  Мәктәп кәрәк-ярағын министрлыҡ ҡарамағындағы учрежде­ниеларға, муниципалитеттарҙағы халыҡты социаль хеҙмәт­ләндереүсе комплекслы үҙәктәргә тапшырырға кәрәк.  Был ярҙам инвалид, етем, ата-әсә ҡарауынан мәхрүм, аҙ тәьмин ителгән ишле һәм тулы булмаған ғаиләләрҙәге балаларға тәғәйенләнә. Быйылғы акцияның үҙенсәлеге шунда: гуманитар ярҙам Башҡортостан балаларына ғына түгел, шулай уҡ Ҡырымдың республикабыҙ шефлыҡҡа алған Белогорск районына һәм Көньяҡ-көнсығыш Украинанан ҡасҡан ғаиләләргә ебәрелә.