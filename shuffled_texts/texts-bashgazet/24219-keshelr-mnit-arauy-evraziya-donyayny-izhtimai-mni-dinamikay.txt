Конференция Башҡорт дәүләт университетының физика һәм математика корпусында 400-сө аудиторияла, сәғәт 11-ҙә башлана.  15 ноябрҙә Башҡорт дәүләт университетында “Кешеләр, мәҙәниәт, арауыҡ: Евразия донъяһының ижтимағи-мәҙәни динамикаһы” исемле Бөтә Рәсәй ғилми-ғәмәли конференция үтәсәк.  Унда Мәскәү, Ҡазан, Красноярск, Екате­ринбург кеүек ҡалаларҙан профессорҙың кол­легалары, тарихсылар, этнографтар ҡатна­шасаҡ. Сара профессор һәм этнограф Рим Йәнғужиндың яҡты иҫтәлегенә бағышлана.
 Сараны Баш­ҡорт дәүләт университеты, Башҡортостан Рес­публи­каһының Фәндәр академияһы, Бөтә донъя башҡорттары ҡоролтайы, университеттың тарих факультеты, Тарих, археология һәм этнография кафед­раһы, Р.З. Йәнғужин исемендәге Этнографик музей ойоштора.  Әйткәндәй, Рим Зәйнәғәбит улы – 15-ләп монография, 300-ҙән ашыу ғилми хеҙмәт яҙған этнограф, Рәсәй Федерацияһының һәм Башҡорт­остан Республикаһының атҡаҙанған мәғариф эшмәкәре, юғары профессиональ белем биреүҙең почетлы хеҙмәткәре, Башҡорт дәүләт университе­тының почетлы профессоры исемдәрен яулаған хөрмәтле шәхестәребеҙҙең береһе. Конференцияның йүнәлештәр теҙмәһенә күҙ һалһаҡ, унда: “Р.З. Йәнғужин – ғалим һәм ғилемде ойоштороусы”, “Башҡорттарҙың тарихы һәм этно­логияһы”, “Евразия халыҡтарының ижтимағи-мәҙә­ни юҫыҡтағы этник яҡтан оҡшашлығы” кеүек эштәрҙә ҡатнашыу мөмкинлеге бар.  Шулай уҡ сараның икенсе көнө Стәрлетамаҡ районының Айыусы ауылында Беренсе Ватан һуғышының ҡаһарманы Ҡаһым түрәгә һәм Рим Зәйнәғәбит улына арналған “түңәрәк өҫтәл” булараҡ дауам итәсәк.