Ауыл йә ҡала эргәһенә ташланған сүп-сар улар өсөн еңел аҙыҡ булып тора һәм шуның менән йәлеп итә.  Бишбүләк ауылының Балалар ижады үҙәгендә шөғөлләнгән балалар бина эргәһендә төлкө күреп ҡала һәм телефондарына фотоға төшөрә.
 Башҡортостандың Тәбиғәттән файҙаланыу һәм экология министрлығында әйтеүҙәренсә, ҡырағай йәнлектәрҙең ауыл йә ҡалаға килеүенә халыҡ үҙе сәбәпсе.

– Әле кейек балаларының инәләренән айырылған, үҙаллы тормошҡа яраҡлашҡан осоро.  Хәйләкәр хайуандың ихаталар яғына һунарға йөрөүен күреүселәр байтаҡ.
 Был ауылда һуңғы ваҡыт төлкөләр йыш осрай башлаған.  Урамда ҡырағай йәнлек күренһә, райондың һунарсылыҡты күҙәтеү буйынса инспекторына шылтыратырға кәрәк.  Шулай уҡ Башҡортостандың Тәбиғәттән файҙаланыу һәм экология министрлығының оператив диспетчер пунктына 8 (347) 218-04-30 телефоны аша хәбәр итергә мөмкин, – ти министрлыҡтың матбуғат секретары Лилиә Нуретдинова. Кешеләр урамда һаҡ булһын, балаларҙы яңғыҙ сығармаһын, йорт-ҡураһын нығытһын. 