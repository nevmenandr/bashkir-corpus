Тупланған шиғырҙары менән иһә, милләттең ғорур намыҫын, шатлыҡ-ҡайғыһын, һынмаҫ рухын, киләсәккә яҡты ышанысын үҙ эсенә алып, есеменә лә тап килә. – Был маҡсатҡа өлгә­шеүҙә “Күп телле Рәсәй поэзи­яһы” тәржемәләр китабы серия­һы ла булышлыҡ итә”.  Китаптағы Рауил Бикбаев, Тимер Йосопов, Ҡәҙим Аралбай, Факиһа Туғыҙбаева, Ирек Кинйәбулатов, Хәсән Назар, Тамара Ғәниева, Рәмил Йәнбәк, Салауат Әбүзәров, Азамат Юлдашбаев, Зөлфиә Ханнанова, Лариса Абдуллина, Тамара Искәндәриә, Зөфәр Вәлит, Хис­мәтулла Юлдашевтың шиғыр­ҙары урыҫ теленә ауҙарылған.  Был эштә тәржемәселәрҙең дә хеҙмәте иғтибарға лайыҡ.  Рәсәй Федерацияһының мәҙә­ниәт министры Владимир Мединский ҙа: “Был программа – халыҡ-ара дуҫлыҡты нығытыуҙа булышлыҡ итерҙәй ныҡлы нигеҙ, – тине.  Мәскәү һынлы Мәскәүҙә башҡорт шағирҙарының китабы баҫылған, исеме лә ниндәй бит әле – “Башҡортостан хаҡында дас­тан”!  “Дастан”дан тыш, “Дағстан күгендә доғалар”, “Татар поезы”, “Күк һәм кеше”, “Тауҙар йырлағанда” тигән китаптар аша төрлө халыҡ вәкилдәре бер-береһе менән яҡындан таныша ала. Ошо юҫыҡ­та йәнә авар, ҡарасәй, балҡар, лезгин, ҡумыҡ, ҡалмыҡ, ҡабарҙа, татар, яҡут, төркмән һәм башҡа халыҡтарҙың шиғриә­те ташҡа уйылды.  Әҙәбиәт йылы тамамланыу алдынан шағирҙарҙың “Баш­ҡорт­ос­тан хаҡында дастан”ы – халҡыбыҙға ҙур бүләк. Эйе, нәҡ улар беҙҙең шиғриәтте тағы бер баҫҡысҡа мендерҙе, артабан Сергей Соколкиндың “Рәсәйҙең аҡ торналары” нәшриәт програм­маһы ҡанатландырҙы.