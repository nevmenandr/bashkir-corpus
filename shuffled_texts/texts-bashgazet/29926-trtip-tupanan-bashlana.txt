Республикабыҙҙа апрель баштарында иғлан ителгән экологик өмәләргә Башҡортостан халҡы теләп ҡушылды.  Беҙҙең өлөшкә төшкән ер участкаһын – Октябрҙең 50 йыллығы, 13 адресы буйынса урынлашҡан Матбуғат йорто алдын, дөрөҫөрәге, Шәһит Хоҙайбирҙин скверы майҙанын – тулыһынса тәртипкә килтерҙек.  “Башҡортостан” республика ижтимағи-сәйәси гәзите хеҙмәткәрҙәре лә был сараның нәҡ уртаһында ҡайнаны.
 Ағас япраҡтарынан, ҡороған ботаҡтарҙан, бүтән төрлө сүп-сарҙан арынған урынды дүшәмбе иртән эшкә килгәндә хатта танымай ҙа торҙоҡ.  Әлбиттә, берҙәмлек, үҙ-ара килешеп эшләү һөҙөмтә бирмәй ҡалмай.  Шунан сығып, тәртип тупһанан башлана тип әйтмәй ҡара! Әйҙәгеҙ, өмәләргә дәррәүерәк ҡушы­лайыҡ!  Матур йәшәү үҙебеҙҙән тора бит.