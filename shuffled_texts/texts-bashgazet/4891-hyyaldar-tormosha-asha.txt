Уҙған аҙнала М. Аҡмулла исемендәге Башҡорт дәүләт педагогия университеты студенты Оксана Савченконың йөҙөү буйынса Паралимпия чемпионы булыуын хәбәр иткәйнек инде. Яҡташыбыҙ, ысынлап та, маҡсатына өлгәште: Лондондағы уйындарҙа 400 метр араға йүгереүҙә беренсе булды һәм Паралимпиада рекордын ҡуйҙы! Республикабыҙ һылыуҙары ла һынатмай — Анна Сорокина, 38, 79 метр алыҫлыҡҡа һөңгө ырғытып, көмөш миҙал яуланы.  Рәсәй йыйылма командаһы алтын миҙалдар һаны буйынса әле — бишенсе урында.
 Башҡортостан Президенты Рөстәм Хәмитов, яҡташыбыҙ Алексей Лабзинға шылтыратып, Паралимпиадалағы оло еңеүе менән ҡотланы.
"Көмөш миҙалым менән ҡәнәғәтмен.  Маҡсатым — 2012 йылда алтын алыу", — тигәйне Башҡортостан спортсыһы Алексей Лабзин 2008 йылда Пекинда уҙған Паралимпия уйындарынан һуң.  Н. ХӘСӘНОВА.