“Башҡортостан” гәзитен уҡып, мин, мәҫәлән, сәсәндең тормошона бәйле бик ҡыҙыҡлы мәғлүмәттәр белдем.  Уның ижады хаҡында күптән беләбеҙ, шулай ҙа был мәсьәлә, күтәргән кеше булмағас, онотола бара.  Уның мәшһүр “Урал батыр” эпосын яҙып алыуы ғына ла — баһалап бөткөһөҙ хеҙмәт.  Шуны күҙ уңында тотоп, Өфө ҡалаһында Мөхәмәтша Буранғоловҡа һәйкәл ҡуйыу хаҡында фекерҙе хуплайым.  Әле ниндәй ғалим халҡы өсөн шундай эш атҡарған?  Ҡыҙғанысҡа ҡаршы, был хаҡта беҙҙе мәктәптә уҡытманылар.  Мөхәмәтша Буранғолов республикабыҙҙы төҙөүҙә күп мөһим эш башҡарған, хәләл көсөн йәлләмәгән.  Яңыраҡ БДУ профессоры Зәйтүнә Шәрипова Мөхәмәтша Буранғоловҡа һәйкәл ҡуйыу мәсьәләһен күтәреп сыҡты.  (З. Шәрипова, “Арҙаҡлы шәхесебеҙ һәйкәлгә лайыҡ”, 2013 йыл, 27 декабрь)
 Шундай кешеләр булған өсөн дә беҙҙең халыҡ үҙ дәүләтселеген булдыра алған. Халыҡ сәсәне быға лайыҡ. 