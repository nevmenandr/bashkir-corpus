Исеменән үк күренеүенсә, ул сәйҙе алмаштыра ала.  Әммә мәтрүшкәгә өҫтөнлөк биргән (тәьҫире лә көслөрәк, хуш еҫлерәк тә) башҡорт халҡы, күрәһең, боланутҡа ябай үлән тип кенә ҡарай. Төрлө яҡлап файҙаланыуға яраҡлы был үҫемлек әлегә күпселектең иғтибарынан ситтә ҡала килә. Медицинала үҫемлек тотошлайы менән файҙаланыла: ҡулланыу даирәһе киң — баш ауыртыуҙарынан алып ашҡаҙан сирҙәренә тиклем.  Шулай ҙа ташландыҡ баҡсаларҙа бик күп үҫһә лә, был үҫемлекте киң ҡулланғандарын күргәнем булманы.  Тамырҙары крахмалға бай, уны йәшелсә һымаҡ бешерергә мөмкин.  Сәй урынына бешерергә уның япрағын ҡулланалар.  Бейек тау баштарында ла, ҡала яны сүплектәрендә лә, баҡсаларҙа ла, юл ситтәрендә лә күрергә мөмкин уны.  Сағыу, эре сәскәле был үҫемлек (иван-чай, кипрей) үҫкән ерҙәрендә тотош әрәмәлектәр барлыҡҡа килтереп, әллә ҡайҙан уҡ үҙенең кемлеген хәбәр итеп ултыра.