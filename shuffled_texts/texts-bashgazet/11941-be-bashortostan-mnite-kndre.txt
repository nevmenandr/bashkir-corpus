Ҡунаҡтарға милли аш-һыуҙы тәмләп ҡарау мөмкинлеге лә биреләсәк. Музей хеҙмәткәрҙәре биш ғаилә миҫалында башҡорт ырыуҙары тураһында һөйләйәсәк.  Фойела башҡорт халҡының биҙәү-ҡулланма сәнғәте күргәҙмәһе ойошторола.  Фәнүзә Зарипова билдәләүенсә, сараның төп маҡсаты – башҡорт мәҙәниәтенең үҙенсәлектәре менән таныштырыу, мәҙәни бәйләнештәрҙе нығытыу. Байрамдың икенсе яртыһын ҡала мәҙәниәт йортонда Туған тел көнө, ир-егеттәр араһында “Ҡартаймайыҡ әле!” бәйгеһе дауам итә.  Әйткәндәй, башҡорт этнографияһы өлгөләре, уҙған быуат оҫталары тарафынан эшләнгән көнкүреш әйберҙәре, кейем-һалым, биҙәүестәр тупланған был музей ҡала мәҙәниәтендә ҙур урын биләй. Тантанаға Башҡортостандың Силәбе өлкәһендәге рәсми вәкиле Амур Хәбибуллин менән Өлкә башҡорттары ҡоролтайы башҡарма комитеты рәйесе урынбаҫары Наил Шәйҙуллиндың килеүе көтөлә. “Тамыр”, “Тамсылар”, “Ләйсән” коллективтарының сағыу сығышы сараға килеүселәрҙең күңеленә хуш килер, моғайын.  Силәбе өлкәһе башҡорттары ҡоролтайының Үрге Өфәләй бүлексәһе рәйесе Фәнүзә Зарипова башланғысы менән үткәрелгән байрамды ойоштороуҙа ҡала округындағы Депутаттар Йыйылышы ҙур ярҙам күрһәткән.  21 февралдә Силәбе өлкәһенең Үрге Өфәләй ҡалаһында тәүге тапҡыр Башҡортостан мәҙәниәте көндәре уҙғарыла.
 Байрам планына ярашлы, был көндө тыуған яҡты өйрәнеү музейында шәжәрә байрамы үткәрелә. 