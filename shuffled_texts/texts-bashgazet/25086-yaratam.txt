Әгәр инде арала һалҡынлыҡ барлыҡҡа килһә, донъя усағы быҫҡып һүнәсәк.  Һәр атҡан таңды ҡыуанып ҡаршы алайыҡ, балала­ры­быҙҙы һөйөп уятайыҡ.  Кешеләр бер-береһенә ҡарата ихтирамлы, иғтибарлы булһа, тормош алға бара.  Уға туғандарыбыҙға, ғаи­ләбеҙгә, илебеҙгә, тәбиғәткә, бөтөн те­рек­леккә булған мөхәббәт һыя.  “Яратам!” тигән һүҙҙән донъябыҙ тағы ла яҡтырыр. Тәби­ғәттән күңелгә рәхәтлек, ләззәт алабыҙ табабыҙ икән, был да һөйөүгә бәйле. “Яҡындарығыҙға, яратҡан кешеләре­геҙ­гә күңелегеҙҙәге йылылыҡты, ихтирамды белдереп тороғоҙ”, – тигән пәй­ғәм­­бәребеҙ Мөхәммәт ғәләйһис-сәләм.  Тормош тап ошо тойғо көсө менән алға бара.  Һөйөү – Аллаһ Тәғәләнең барлығы һәм берлегенең билгеһе.  Бер-беребеҙгә күркәм тойғоларыбыҙҙы еткереп, ярҙам итешеп, ҡайғы-шатлыҡты уртаҡлашып йәшәһәк, йөҙөбөҙ ҙә, көнөбөҙ ҙә яҡты булыр. Дуҫлыҡ та яратыу, яҡын кү­реү тойғоһонан барлыҡҡа килә.  Аллаһ Тәғәлә күңелде киң итеп яралтҡан.  “Яҡшы һүҙ – йән аҙығы”, тиҙәр. Уның ышаныслы нигеҙе – мөхәббәттән ярал­ған ғаилә. 