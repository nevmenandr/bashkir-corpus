Өфө халҡына уңайлыҡтар тыу­ҙырыу маҡсатында быйыл 1 апрел­дән социаль ярҙам сараларына ғаризалар һәм документтар ҡабул итеү экстерриториаллек принцибы буйынса ойошторола.
 Ентеклерәк мәғлүмәтте Баш­ҡорт­остандың Хеҙмәт һәм халыҡты социаль яҡлау министрлығының сайтынан алырға мөмкин. Күптән түгел Халыҡҡа социаль ярҙам буйынса республика үҙәгенең Өфө филиалы бүлектәре тарафынан социаль ярҙам регламенты ҡабул ителде.  Ул ғаризаны, уға беркетелергә тейешле документтарҙы филиал бүлегенә тапшырыу тәртибен билдәләй.