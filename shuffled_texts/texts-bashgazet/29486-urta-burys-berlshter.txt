Сәйҙә СӘЙӘХОВА,
башҡорт теле һәм әҙәбиәте уҡытыусыһы. Йыйындан яңы дәрт, илһам алып, тәжрибә туплап ҡайттым.  Беҙ, сарала ҡатнашыусылар, “Китап” нәшриәте магазинынан дәреслектәр, һүҙлектәр, әҙәби китаптар, методик ҡулланмалар алып ҡыуандыҡ.  Ҙур ышаныс бағлап, мине ошо сараға ебәргәндәре өсөн ҙур рәхмәт.  Конференцияла сығыш яһауым, мәҡәләмдең йыйынтыҡҡа индерелеүе лә минең өсөн ҙур шатлыҡ булды.  Кәңәшмәлә күтәрелгән мөһим мәсьәләләр буйынса артабан да берҙәм эш алып барылыр тигән өмөттәмен.
 Пленар ултырышта БДУ ректоры Н. Морозкин, Башҡортостан Башлығы Хакимиәтенең Ижтимағи-сәйәси үҫеш буйынса идаралығы бүлеге мөдире Р. Сабитов, Башҡортостан Фәндәр академияһы етәксеһе Ә. Ғаязов, республика Мәғариф министрлығы, Мәғарифты үҫтереү институты, Бөтә донъя башҡорттары ҡоролтайы Башҡарма комитеты вәкилдәре, уҡытыусылар, дәреслек авторҙары һәм башҡалар сығыш яһап, телдәрҙе уҡытыуға бәйле фекерҙәре, хеҙмәт тәжрибәһе менән уртаҡлашты, үҙ тәҡдимдәрен индерҙе. Сараға әҙерлек барышында сығарылған дөйөм йыйынтыҡҡа туғандаш республикаларҙағы, төрлө ҡалаларҙағы олуғ ғалимдарҙың, төбәгебеҙҙәге уҡытыусыларҙың, методистарҙың темаға ярашлы файҙалы мәҡәләләре индерелгән. Башҡорт дәүләт университетында башҡорт һәм туған телдәрҙе өйрәнеүҙең хәҙерге мәсьәләләренә арналған ғилми-методик конференция булды.  Унда республикабыҙҙың, илебеҙҙең төрлө төбәктәренән вәкилдәр ҡатнашты.
 Бөрйән районы. Пленар ултырыштан һуң эш биш секцияла дауам итте.  Сарала туған телдең, халыҡ педагогикаһының, этник йолаларҙың үҫеп килгән быуынды тәрбиәләүҙәге өлөшө, эшмәкәрлектә милли әҙәбиәт, мәҙәниәт, фольклор өлгөләрен, матбуғат баҫмаларын файҙаланыу, бөгөнгө мөхит шарттарында рухи ҡиммәттәрҙе һаҡлау, үҫтереү һәм башҡа мәсьәләләр күтәрелде. 