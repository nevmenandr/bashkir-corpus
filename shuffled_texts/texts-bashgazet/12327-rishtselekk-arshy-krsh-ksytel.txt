Рөстәм Хәмитов үҙенең Указы менән Башҡортостан Президенты ҡарамағындағы Коррупцияға ҡаршы эш итеү советы һәм уның президиумы составына Хакимиәт етәксеһе урынбаҫары Рәмил Дилмөхәмәтов менән ведомство-ара Йәмәғәт именлеге советы секретары Рәмил Исҡужинды индерҙе.
 Башҡортостан Республикаһы Башлығы ҡарамағындағы Коррупцияға ҡаршы эш итеү советы төбәк етәксеһенең 2011 йылдың 9 февралендәге 40-сы Указына ярашлы ойошторолғайны.  Советтың төп бурыстары — коррупцияға ҡаршы эш итеү өлкәһендәге дәүләт сәйәсәтенә ҡағылған тәҡдимдәр әҙерләү, федераль башҡарма властың территориаль органдары, республикалағы башҡарма власть һәм урындағы үҙидара органдарының ошо өлкәләге эшмәкәрлеген көйләү. Бер үк ваҡытта Президент Хакимиәте етәксеһенең элекке урынбаҫары Фидус Ямалетдинов менән вице-премьер Марат Мәһәҙиев Советтан сығарылды, тип хәбәр ителә хоҡуҡи мәғлүмәттәрҙең рәсми порталында. Рәйесе — республика етәксеһе. 