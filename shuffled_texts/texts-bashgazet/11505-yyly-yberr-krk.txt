Изге эшкә Башҡортостан юлдаш телеканалы ла тотондо.  Республика халҡы был юлы ла берҙәмлек һәм мәрхәмәтлек күрһәтә.  БЮТ-тан белдереүҙәренсә, тәүлек эсендә 1,5 контейнер әйбер йыйылған, күпселеге — кейем.  Яңауыл ҡалаһында шартлаған йортта йәшәүсе ғаиләләрҙең күбеһе өйһөҙ һәм әйберһеҙ ҡалды.  Адресы: Өфө ҡалаһы, Ғафури урамы, 9/1-се йорт, «Башҡортостан” дәүләт телерадиокомпанияһы (Пушкин урамы яғынан инергә). Бында әлеге көндә иң кәрәкле йылы кейем-һалым, көнкүреш әйберҙәре һәм башҡаһын йыйыу ойошторолған.  Ҡабул итеү тәүлек әйләнәһенә ойошторола.  Бәләгә тарыусыларға кәрәк-яраҡ йыйыу төрлө ерҙә әүҙем бара.  Һалҡын ҡыш уртаһында бындай бәләне Хоҙай күрһәтмәһен инде. Яңауылдарға барыһынан да бигерәк шәхси гигиена кәрәк-ярағы, түшәк, юрған, мендәрҙәр, һауыт-һаба талап ителә. 