Уҡыусылар баш ҡалала уҙғарылған төрлө тамашала ҡатнашҡан, концерт ҡараған.  Уларҙа Башҡортостан уҡыусылары ла үҙ һәләтен күрһәткән. Быйыл Кремль шыршыһында Башҡортостандан 100-ҙән ашыу бала ҡатнашты.  Кремль фойеһында Ҡыш бабай, Ҡарһылыу менән Яңы йыл спектакле ҡуйылған, дизайн студиялары, уйын майҙансыҡтары, оҫтаханалар эшләгән.  Билдәле булыуынса, Кремль шыршыһына уҡыуҙа һынатмаған, спортта, ижад эшендә ҡаҙаныштарға өлгәшкән уҡыусылар, шулай уҡ социаль яҡтан аҙ тәьмин ителгәндәр, хәрби бурысын үтәгәндә һәләк булғандарҙың балалары ебәрелә. Кисә улар сәфәрҙән әйләнеп ҡайтты.
 Республиканың Мәғариф министрлығында әйтеүҙәренсә, байрамға илдән ете мең тирәһе кеше килгән. 