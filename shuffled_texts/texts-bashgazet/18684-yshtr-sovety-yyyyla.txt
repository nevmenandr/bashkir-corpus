Әйткәндәй, ШОС-тың Йәштәр советын ойоштороу башланғысын 2006 йылдың июлендә Шанхайҙағы осрашыу барышында Рәсәй Президенты Владимир Путин тәҡдим иткәйне. Йәштәр советы эшмәкәрлегенең маҡ­саты — ШОС илдәрендәге йәш лидер­ҙарҙың хеҙмәттәшлеген әүҙемләштереү, дәүләт-ара бәйләнешкә, мәҙәни эшмә­кәрлекте үҫтереүгә ҡағылышлы мәсьә­ләләр буйынса етәкселек органдарына тәҡдимдәр индереү.  Делегаттар “Красноусол” шифа­ха­на­һын­да урынлаштырыла.  Осрашыуҙарҙан, форумдарҙан һәм проекттар менән таныштырыуҙан тыш, Мәңгелек утҡа сәскә һалыу, республиканың Милли музейына, Хәрби дан музейына барыу, “Фашизмды еңеүҙә һәм Алыҫ Көнсығышты азат итеүҙә СССР-ҙың әһәмиәте” махсус күргәҙмәһен ҡарау күҙаллана. Форумда Рәсәй, Ҡы­тай, Ҡаҙағстан, Тажикстан һәм Ҡыр­ғыҙстандан утыҙға яҡын йәш сәйәсмән ҡатнаша. Рәсәйҙең Шанхай Хеҙмәттәшлек Ойошмаһындағы рәйеслегенә ярашлы 9-10 июлдә Башҡортостанда ШОС-тың Йәштәр советы һигеҙенсе ултырышын уҙғара.
