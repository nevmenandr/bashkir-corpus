Мәҫәлән, “Урал-Контракт”, “Урал-Мебель плюс”, “Метагра”, “Аристо-Өфө” яуаплылығы сикләнгән йәмғиәттәре үҙ биләмәһенән сүп-сарҙы, бысраҡ ҡарҙы ваҡытында сығармаған.  Сара баш ҡаланың район хакимиәттәре вәкилдәрен йәлеп итеп, Башҡортостан район-ара тәбиғәтте һаҡлау прокуратураһы хеҙмәткәрҙәре менән берлектә уҙғарыла.
— Һыу баҫыуы ихтимал булған урындар экологтарҙың иғтибар үҙәгендә тотола, — тине министрлыҡтың матбуғат секретары Нина Никандрова. Асыҡланған тәртипһеҙлектәр буйынса административ эш ҡуҙғатылды. Тәбиғәттән файҙаланыу һәм экология министрлығының Өфө территориаль идаралығы һаҡланған һыу зоналарында, Өфө һәм Ағиҙел йылғалары ярында хужалыҡ эшмәкәрлеге алып барған предприятиеларҙы ташҡынға әҙерлек йәһәтенән тикшереү эшен башланы.
 “СУРСИС” предприятиеһы Ағиҙел йылғаһын нефть ҡалдыҡтары менән бысрата.  Тәүге һөҙөмтәләр билдәле. 