Йомарт күңелле йәрмәкәйҙәр йырлы-моңло күстәнәсте мул итеп әҙерләгән: “Йәрмәкәй егеттәре” гармунсылар, “Россиянка” халыҡ рус йыры, “Гөлрус” халыҡ бейеү ансамблдәре, “Йәрмәкәй” татар эстрада-фольклор, “Ялгат” мордва, “Ташдемсем” сыуаш колективтары киләсәк.  Башҡортостан Республикаһының 100 йыллығына арналған “Башҡортостан тарихы биттәре” фестиваль-марафонын йәрмәкәйҙәр ҡабул итте.  Иртәгә, 2 ноябрҙә Өфөлә Хөсәйен Әхмәтов исемендәге Башҡорт дәүләт филармонияһында “Йәрмәкәй шишмәләре” тигән байрам концерты уҙасаҡ.
 Уның дирежеры Ринат Мөхәмәтйәнов – Йәрмәкәй районынан.
 Тамашаның махсус ҡунағы Айҙар Ғәлимов “Йәрмәкәй шишмәләре” йырын башҡарасаҡ. Тағы ла концертта һәүәҫкәр композитор Рәйес Ханнанов, билдәле йырсы Илшат Вәлиев, йәш башҡарыусылар Айҙар Шәфиғуллин һәм Светлана Хәсәншина йырлаясаҡ.  Х. Әхмәтов исемендәге Башҡорт дәүләт филармонияһы ҡарамағындағы республика халыҡ ҡоралдары оркестрының сығышы ла көтөлә. 