Граждандарҙың льготалы категорияларынан ғаризаларҙы 2014 йылдың 31 декабренә тиклем — Хеҙмәт һәм халыҡты социаль яҡлау министрлығы, ә киләһе йылдың 1 ғинуарынан Социаль страховка фондының төбәк бүлек­сәһе ҡабул итә. Киләһе йылдың 1 ғинуарынан Башҡорт­остандың Хеҙмәт һәм халыҡты социаль яҡлау министрлығы инвалидтарҙы техник реабилитация саралары менән тәьмин итеү вәкә­ләттәрен, шул иҫәптән протез-ортопедия изделиеларын эшләүҙе һәм йүнәтеүҙе, шифахана-курорттарға путевкалар биреү, ҡала-ара йәмәғәт транспортында дауаланыуға бушлай барыу һәм ҡайтыуҙы тәьмин итеү буйынса дәүләт социаль ярҙамы күрһәтеүҙе Рәсәй Социаль страховка фондының Башҡортостан төбәк бүлексәһенә тапшыра.