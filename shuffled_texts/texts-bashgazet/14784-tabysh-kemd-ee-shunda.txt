Районыбыҙ аша Ағиҙел, Сөн, Баҙы, Кеүәш, Минеште һәм башҡа йылғалар аға.  Һыу буйында йәшәгәнгәлер, яҡташтарыбыҙ араһында оҫта балыҡсылар күп.  Һәр йыл улар араһында бәйге үткәрелә.  Ир-ат араһында тәүге урындарҙы Руслан Сакаев, Илсур Солтанов, Марат Яхин бүлешһә, ҡатын-ҡыҙҙарҙан Фиданиә Маликова, Лилиә Ғафу­рова, Ғәлимә Ғәлиеваға етеүсе булманы.  Шулай уҡ өлкәндәр, үҫмерҙәр, бәләкәстәрҙән еңеүселәр билдәләнде.  Конкурсты асып, район хакимиә­тенең йәштәр сәйәсәте, спорт, физик культура һәм туризм буйынса комитеты рәйесе Раил Ғүмәров ярышта ҡатнашыусыларҙы тәбрик­ләп, иң изге теләктәрен еткерҙе. Балыҡсыларҙан тыш, тамашасылар ҙа күп ине.  Быйыл да бик күңелле сара булды.
 Ҡатын-ҡыҙ ҙа ир-аттан ҡалышмай ярышты.  Бәйгелә 50 балыҡсы көс һынашты.  Уны Исәмәт ауыл Советы биләмәһендәге Йәйләү ауылының Яманһаҙ быуаһында уҙғарҙылар.  Ғөмүмән, байрам бәләкәй һабантуйҙы хәтерләтте.  Марсель Таһиров иң ҙур балыҡ тотоусы булып танылды. Бәйгенең шартына ярашлы, ике сәғәт эсендә иң күп табыш алғандар финалға сыҡты.  Ярышта илештәр генә түгел, Өфө, Яр Сал­лы, Дүртөйлө ҡалаларынан килгән ҡунаҡтар ҙа ихлас ҡатнашты.  Районыбыҙҙың танылған йырсылары Илнар Миңлекәев, Фәнис Яхин һәм башҡа үҙешмәкәр артистар халыҡҡа дәртле йырҙар бүләк итте.