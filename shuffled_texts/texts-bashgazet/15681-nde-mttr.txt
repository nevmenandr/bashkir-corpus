Һуңғы арала гел уңышһыҙлыҡ.  Һөҙөмтәлә бер ҡаршылыҡһыҙ еңелдек – 0:7... Тәүге осор ғына көсөргәнешле барҙы, икенсеһендә юлаевсылар ҡапҡаһына алты шайба(!) инеп сыҡты.  Хоккейҙа уңыштарыбыҙҙың яйлап юҡҡа сығыуына күңел әрней.  Төп көстәре Александр Радулов менән Стефан Да Коста уйнамағас, күңелдә ниндәйҙер өмөт сатҡылары балҡып ҡуйғайны ла, тиҙ һүнде.  ЦСКА-ға ҡаршы матчта бындай мөмкинселек тә булманы.  Әлбиттә, артынса уҡ “Авангард” менән лайыҡлы уйнанылар, әммә беҙҙекеләргә был юлы бәхет йылмайманы – 1:2.  “Салауат Юлаев” командаһы батып барғанда һаламға йәбешеп ҡарай ҙа бит, бигүк килеп сыҡмай.

 Әле лә баяғы буллит һуғыуҙа оҫталыҡ етмәне. “Сочи”ҙы 6:2 иҫәбенә ҡыйратҡандарына кәпәс сөйәһе түгел, сөнки ул үҙе көсһөҙ, иң артта һөйрәлә. 