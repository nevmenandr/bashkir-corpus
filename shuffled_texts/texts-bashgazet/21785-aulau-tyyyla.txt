Балыҡсылыҡ буйынса федераль агентлыҡтың Урта Волга территориаль идаралығының Башҡортостандағы бүлеге. Биологик һыу ресурстарын аулау (тотоу) тыйылған ваҡыт: 1 майҙан 10 июнгә тиклем – һәр ерҙә, шул иҫәптән Павловка һыу һаҡлағысында боҙ ирегәндән алып 10 июнгә тиклем – барлыҡ ҡулайламалар ярҙамында.  Биологик һыу ресурстарын аулау (тотоу) тыйылған райондар: Яҡтыкүл һәм Көньяҡ Үләнде күлдәре; Нөгөш һыу һаҡлағысы; Ағиҙел йылғаһында – Илеш районындағы Йондоҙ һыу алғысынан Дүртөйлө районындағы Әңгәсәк ауылының административ сигенә тиклем; Өфө районындағы Ҡыҙылъяр ауылының административ сигенән Тоҙлотауға тиклем. Шул уҡ ваҡытта балыҡты ярҙан тороп бер ҡалҡыуыслы йәки фидерлы ҡармаҡҡа тотоу рөхсәт ителә (бер епкә тағылған ҡармаҡтар һаны икәүҙән артмаҫҡа тейеш).

