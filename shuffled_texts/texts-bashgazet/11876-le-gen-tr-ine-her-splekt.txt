Улай ғына ла түгел: кәрәге ҡалмаған йәшел ҡупшыҡайҙар ҡайҙа етте шунда аунап ята.  Ә бит ылыҫлы ағасты төрлөсә файҙаланырға — әйтәйек, төнәтмә яһап эсергә була.  Йәйен-ҡышын ал-ял белмәй донъяға йән өрөп ултырған мәңге йәшел һылыуҡайҙарҙы аяуһыҙ киҫәбеҙ ҙә, бер нисә көн үтеү менән, ботарлап, сүплеккә быраҡтырабыҙ. Уны сүплеккә ташлағансы, исмаһам, файҙаһын күрегеҙ, тимәксемен. Йәмәғәт, һеҙ шуға иғтибар иткәнегеҙ бармы: Яңы йыл байрамы үтеү менән ҡалалағы сүплек һауыттары янында шыршы, ҡарағай өйөмө барлыҡҡа килә.  Гүйә, улар үҙҙәренә ҡарата ошо йыртҡыстарса мөнәсәбәтте күтәрә алмай, рәнйеп һыҡтай...
 Үҙебеҙ тәбиғәтте һаҡлайыҡ, тип саң ҡағабыҙ, ә үҙебеҙ күрәләтә ошо хәлгә юл ҡуябыҙ.  Торғаны вәхшилек бит был!  Аяҡ-ҡул һыҙлағандан да, йоҡоһоҙлоҡтан да шифаһы ҙур. 