Сауҙа комплексын полиция хеҙмәткәрҙәре уратып алған, аманаттарҙы ҡотҡарыу һәм террорсыларҙы ҡоралһыҙландырыу буйынса операция дауам итә. Уҙған шәмбе Кенияның баш ҡалаһы Найробиҙағы “Уэстгейт” сауҙа комплексында булған ҙур теракт донъяны тағы ҙур хафаға һалды.
 Һуңғы мәғлүмәттәр буйынса, 68 кеше һәләк булған, 200-гә яҡыны төрлө йәрәхәттәр менән дауаханаларға оҙатылған.  “Аль-Шабаб” ойошмаһы вәкиле белдереүенсә, сауҙа үҙәген утҡа тотоу — Кения ғәскәрҙәренең Сомалиҙағы енәйәттәре өсөн үс алыу. Уларҙы “Әл-Ҡәһиҙә” террор ойошмаһына бәйле тиҙәр.  Кенияның эске хәүефһеҙлек министры Джозеф Оле Ленку хәбәр итеүенсә, һөжүм башланғандан алып бинанан меңгә яҡын кеше сығып китә алған, әммә бандиттарҙа аманат итеп ҡалдырылғандар ҙа бар.  Ҡыҙғанысҡа ҡаршы, терроризм — барлыҡ илдәргә лә янаған ҙур хәүеф.  Ә бит ҡорбандарҙың тағы артыуы ихтимал.  Заман афәте булған терроризмдан нисек ҡотолорға һуң? Теракт өсөн яуаплылыҡты Сомалиҙа партизандар һуғышы алып барған “Аль-Шабаб” радикалдар төркөмө үҙ намыҫына алған.  Теракт ҡорбандары араһында Кения президентының туғаны һәм уның буласаҡ ҡатыны, Гангтан билдәле шағир Кофи Авунар ҙа бар икән.  Ҡоралланған бандиттар 21 сентябрҙә, сауҙа комплексына килеп инеп, бер нисә бомба ташлаған, аҙаҡ хеҙмәткәрҙәрҙе һәм ундағы кешеләрҙе атырға тотонған.  Имеш, улар “иманһыҙҙарға” ҡаршы һуғыша.  Һуңғы мәғлүмәттәр буйынса, 10-15 террорсы утыҙға яҡын кешене әлегә тиклем сығармай.  Әле ҡурҡыныс хәбәрҙәр Африка тарафтарынан килә.  Әйткәндәй, боевиктар бинаға бәреп инеп ата башлар алдынан мосолмандарға сығып китеү мөмкинлеге биргән.  Сәйәси уйындар, кемдеңдер ҡон ҡайтарырға теләүе сәбәпле, ете тиҫтәгә яҡын кешенең һәләк булыуы бик аяныс.  Бәләкәй балалар һәм сит ил граждандары ла һәләк булған.