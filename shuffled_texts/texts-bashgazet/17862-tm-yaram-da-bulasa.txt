Кәңәшмәлә Башҡортостандың ауыл хужалығы министры Николай Коваленко райондарҙың баҫыу эшенә әҙерлек дәрәжәһе хаҡында һөйләне.  Уның әйтеүенсә, быйыл баҙарҙа игенгә хаҡ һәм ихтыяж ярайһы уҡ юғары кимәлдә. Республика Хөкүмәте Премьер-министры урынбаҫары Илдар Тимерғәлин яҙғы баҫыу эштәренә арналған селектор кәңәшмәһендә ошо турала хәбәр итте.
 Агросәнәғәт комплексына федераль ҡаҙнанан — 3 миллиард һумдан ашыу, республика бюджетынан 1,5 миллиард һум бүлеү ҡарала. Аҡса яңы эш башлаған фермерҙарҙы, ғаилә һөтсөлөк фермаларын үҫтереү программаларын тормошҡа ашырыуға, һөткә субсидия бүлеүгә йүнәлтеләсәк.  Март айында орлоҡҡа ҡытлыҡты бөтөрөү йәһәтенән 117 миллион һум аҡса ебәрелгән. Башҡортостанда сәсеүҙе 20 – 25 майға тамамлау күҙаллана.  Илдар Тимерғәлин республикаға өҫтәмә рәүештә федераль бюджеттан 800 миллион һум тотоноласағы хаҡында ла белдерҙе.  Быйыл дәүләт ярҙамының күләме һәм йүнәлештәре әүәлгесә һаҡланып ҡала. 