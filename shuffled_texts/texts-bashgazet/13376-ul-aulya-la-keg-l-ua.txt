Бынан тыш, тәмәкене рекламалау ҙа, уны һатыуҙы дәртләндереү ҙә тыйыла. Ҡануниәтте боҙған өсөн яуаплылыҡҡа тарттырыу ҡарала.  Һатыуға сығарылған тәмәке маркалары тураһында сауҙа залында урынлаштырылған исемлектән белергә мөмкин.  1 июндән тәмәкене берәмләп һатыу магазиндарҙа һәм павильондарҙа ғына рөхсәт ителә.

 Закон сығарыусылар билдәләүенсә, акциз һалымын арттырыу тәмәкегә ҡаршы көрәштә һөҙөмтәле сара буласаҡ, өҫтәүенә ошонан килгән аҡсаны һаулыҡ һаҡлау өлкәһендәге программаларҙы финанслауға йүнәлтергә мөмкин. Бөгөн “Тәмәкегә һалымды арттырырға” тигән девиз буйынса халыҡ-ара йыллыҡ акция уҙғарыла. 