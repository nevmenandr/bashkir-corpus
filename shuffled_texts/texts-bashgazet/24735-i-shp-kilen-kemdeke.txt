Ошо көндәрҙә Өфөлә IV Бөтә Рәсәй гүзәллек форумы үтте.  Был көндәрҙә шулай уҡ “Заманса мосолман ҡатын-ҡыҙы: шәхес, ғаилә, йәмғиәт” фәнни-ғәмәли конференцияһы үткәрелде.  Ҡунаҡтар һәм сарала ҡатнашыусылар алдында Рәсәй ислам университеты ректоры Артур Сөләймәнов сығыш яһаны. Форум барышында ғаилә ҡорған ҡатын-ҡыҙҙар араһында III “Суперкилен-2016” төбәк-ара әхлаҡлылыҡ һәм сафлыҡ, матурлыҡ һәм таланттар ябыҡ конкурсы ойошторолдо.  Унда ҡатын-ҡыҙҙарҙың көнүҙәк мәсьәләләре тикшерелде.  Сараны ойоштороусылар әйтеүенсә, уның төп бурысы – йәмәғәтселектең иғтибарын ғаилә һәм никах мәсьәләләренә йүнәлтеү, йәш ғаиләләргә ярҙам итеү юлдарын табыу. Күркәм сараны Рәсәй мосолман­дарының Үҙәк диниә назараты, “Аиша” мосолман журналы, “Һомай” театр-дефилеһы ойошторҙо.  Конференцияның пленар өлөшө Ҡөрьән уҡыуҙан башланды.  Унда Өфөнән хореограф Азалия Дилмөхәмәтова еңеү яуланы.