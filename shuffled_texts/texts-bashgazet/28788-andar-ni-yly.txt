Социаль һөҙөмтәһе – 8,3 мең яңы эш урыны. Химия, ағас эшкәртеү һәм машиналар эшләү тармаҡтарының үҫеше, алты йыл элек булған осор менән сағыштырғанда, 154 – 292 процент тәшкил итте.
* Ошо осорҙа республикала иген етештереү – 4,3 тапҡырға, шәкәр сөгөлдөрө – 3,6, көнбағыш орлоғо – 4,4 тапҡырға, бал етештереү 10,9 процентҡа артты.
* Алты йыл эсендә Башҡортостанда урындар һаны бөтәһе 15 меңдән ашыу булған 102 балалар баҡсаһы, 11 меңдән ашыу уҡыусыға иҫәпләнгән 32 мәктәп, сменаһына барлығы 1 600 кеше ҡабул итә алырлыҡ биш поликлиника төҙөлдө.
* Әгәр ҙә 2010 йылда республикала йәшәүсе һәр кешегә 17,5 мең һум килем тура килһә, 2016 йыл йомғаҡтары буйынса, был күрһәткес 28,1 мең һумға етте.  * Һуңғы алты йылда Башҡортостандың тулайым төбәк продукты күләме 16,1 процентҡа үҫте.
* 2010 – 2016 йылдарҙа республиканың сәнәғәт тармаҡтары етештергән продукция 30 процентҡа артты.  Уртаса эш хаҡы ул осорҙа 16,4 мең һум булһа, хәҙер 28,1 мең һум тәшкил итә, йәғни 70 процентҡа артҡан.
* “Башнефть”, “Газпром нефтехим Салауат”, “Акрил Салауат”, “Башҡорт баҡыры” йәмғиәттәренең сәнәғәт объекттарында дөйөм инвестиция күләме 236,3 миллиард һум булды. 