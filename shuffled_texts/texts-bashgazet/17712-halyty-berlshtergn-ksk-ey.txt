Конкурс һөҙөмтәләре буйынса төрлө номинацияларҙа Тәтешле, Федоровка, Йәрмәкәй, Мәләүез, Туймазы, Дәүләкән райондары, Октябрьский, Стәрле­тамаҡ, Өфө ҡалалары билдәләнде.  Красно­ка­ма­нан Әмзә, Мәләүездән Нөгөш, Кө­йөр­гәҙе­нән Бахмут, Әлшәйҙән Раевка, Ба­ҡалынан Баҡалы, Стәрлетамаҡтан Рощинский ауыл Советтары иң яҡшы ауыл би­лә­мәһе булып танылды.  Еңеүселәрҙе Башҡортостан Башлығы Рөстәм Хәмитов тәбрикләне.  Ни тиһәң дә, власть менән халыҡты берләштергән көскә эйә ул урындағы үҙидара, – тине Рөстәм Хәмитов. Бәхетленең ҡунағы ла бер көндә тигәндәй, кисә — Урындағы үҙидара көнөндә — “Башҡортостандың иң яҡшы муниципаль берәмеге” конкурсына йомғаҡ яһалды.  Һәр номинация буйынса еңеүсе­ләргә иҫтәлекле бүләк, Рәхмәт хаты тапшырылды. Бынан тыш, муниципаль берәмектәрҙең иң яҡшы хеҙмәткәр­ҙәре, ауыл хакимиәте башлыҡтары, район һәм ҡалаларҙың сайттары ла тейешле баһа алды.  Еңеүселәр иҡтисад, социаль үҫеш, инфраструктура, муниципаль хеҙмәт күрһәтеү, мето­дик ярҙам, реформаны матбуғат биттә­рендә яҡтыртыу кеүек номинациялар буйынса билдәләнде.  Республика етәксеһе, муниципалитеттарҙың төбәк үҫешендәге ролен баһалап, уларҙың социаль-иҡтисади хәлде нығытыуҙағы өлөшөн айырым билдәләп үтте.
— Урындағы мәсьәләләрҙе хәл итеү, бюджет-ара мөнәсәбәттәрҙе камиллаштырыу, биләмәләрҙең социаль-иҡтисади үҫеше буйынса төбәк һәм муниципаль-ара программалар төҙөү – һанай китһәң осо-ҡырыйы кү­рен­мәгән эшмәкәрлек.  Әммә кешеләр алдындағы яуаплылыҡ һәр ваҡыт тәүге урында килә. 