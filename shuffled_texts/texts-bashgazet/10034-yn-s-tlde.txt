Быйыл Башҡортостанда “500 ферма” комплекслы республика программаһына ярашлы яңыртылған өс һөтсөлөк фермаһы сафҡа индерелде.
 Куйбышев исемендәге колхоздың реконструкцияланған фермаһы Илеш районындағы Түбәнге Сереккүл ауылы эргәһендә урынлашҡан. Әле төбәктәге 125 ферма һәм тоҡомсолоҡ эше буйынса сервис хеҙмәте күрһәткән бер предприятие айырым маҡсатлы республика программаһында ҡатнаша. Уларҙың береһе Дүртөйлө районының Ленин исемендәге тоҡомсолоҡ заводына ҡарай.  Башҡортостандың ауыл хужалығы министры урынбаҫары, объекттарҙы ҡабул итеү комиссияһы рәйесе Фларис Шәйхетдинов әйтеүенсә, “500 ферма” программаһы тормошҡа ашырылған мәлдә республикала 53 һөтсөлөк фермаһы яңыртылған, тулы булмаған ике йыл эсендә 3 меңдән ашыу мал, 570 техника берәмеге һатып алынған.