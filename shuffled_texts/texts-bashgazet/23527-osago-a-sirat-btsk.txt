Киләһе аҙнанан ОСАГО полистарын тапшырыу буйынса “берҙәм страховка агенты” системаһы эшен яйға һаласаҡ.  Ошо арала Рәсәй автостраховкалаусылар союзы сайтында ОСАГО килешеүе төҙөлгән һатыу нөктәләренең адрестары биреләсәк.  Кәңәшмәлә республиканың страховка баҙарындағы төп компаниялар, көйләүсе ойошмалар вәкилдәре ҡатнашты. Республикабыҙ үҙ сиратында күп функциялы үҙәктәр аша ОСАГО полистарын тапшырыуҙы ойоштороу йәһәтенән страховка компанияларына ярҙам күрһәтергә әҙер. Страховка компаниялары вәкилдәре әйтеүенсә, полис алыуға сират сентябрҙең икенсе декадаһына бөтөнләй юҡҡа сығасаҡ.
 Системаны ғәмәлгә индереү барышы Башҡортостан Хөкүмәтендә лә тикшерелде.  Ошо көндәрҙә тағы ла алты ойошма ошо системаға ҡушылды.  Яңы система буйынса полистар 30 августа бирелә башлағайны.  1 сентябргә был эште Өфө, Күмертау, Белорет ҡалаларындағы дүрт страховка компанияһы башҡарҙы.  Страховка компаниялары хеҙмәткәрҙәре тейешле белем алып, “Берҙәм страховка агенты” системаһында эшләү хоҡуғын ала.