Шағир, драматург, публицист, йәмәғәт эшмәкәре Вил Ғүмәровҡа (1949 – 1994) быйыл 65 йәш тулған булыр ине.

 Сара мәктәп уҡыусыларының әҙип шиғырҙарын яттан һөйләүе, бейеү, йыр менән аралашып барҙы. Ошо айҡанлы хәтер кисәһендә уҡыусылар, уҡытыусылар алдында Учалы яҙыусылар ойошмаһы етәксеһе Әҡлимә Сафина, Шәүлиә Зөлҡәр­нәева, әҙиптең рус теле һәм әҙәбиәте уҡытыусыһы З. Аксенова, Учалы районы хакимиәтенең мәға­риф бүлеге вәкиле Зилә Шәрә­фет­динова, класташтары, туғандары, яҙыусылар Әмир Әминев, Хисмәт Юлдашев, Мөнир Иҡсанов иҫтәлектәре менән уртаҡлашты, арабыҙҙан иртә киткән шағирҙың исемен мәңгеләштереү йәһә­тенән эшлекле тәҡдимдәрен еткерҙе.  Яңыраҡ Учалы районының Миндәк ауы­лын­дағы 6-сы урта мәктәптә әҙип хөрмәтенә иҫтәлекле таҡтаташ асылды. 