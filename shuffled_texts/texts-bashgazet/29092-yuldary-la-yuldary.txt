Төҙөлөштөң дөйөм хаҡы – 100 миллион һум.  Юл төҙөү республиканың Ауыл хужалығы министрлығы аша хәл ителә.  Хәҙер уларға “юлдар, юлдар соҡор-саҡырлы” тип түгел, “Эй, юлдары, юлдары!..” тип йырлап, елдереп кәрәкле урындарға барып етергә генә ҡала. Юлды асыу тантанаһында Башҡортостан Транспорт һәм юл хужалығы буйынса дәүләт комитетының беренсе урынбаҫары Альберт Сөләймәнов, “Башҡортостан Республика­һы­ның юл хужалығы идаралығы” дәүләт ҡаҙна учреждениеһы етәксеһе урынбаҫары Азат Хафизов, Йылайыр районы хакимиәте баш­лығы Илгиз Фәтҡуллин һәм башҡа мәртәбәле ҡунаҡтар ҡатнашты.
– 2011 йылдан бойомға ашырылып килгән “Ауыл территорияларын тотороҡло үҫтереү” маҡсатлы программаһы буйынса республикала 64 яңы автомобиль юлы һалынды, һеҙҙеке – 65-сеһе, – тине үҙ сығышында Альберт Мөхәмәт улы. Вәғәҙә үтәлә.  Сумманың яртыһы – федераль ҡаҙнанан, яртыһы республика иҫәбенән бүленә. Ниһайәт, төрлө ҡаршылыҡтар аша, һынауҙарҙы йыра-йыра райондың иң төпкөл ауылына юл һалына. Яңы йылда ҙур бүләккә эйә булған Шанский ауылы халҡының ҡыуанысы ҙур.  Район үҙәгенән алыҫта ятҡан төпкөл ауылдарға юлдың булмауы халыҡ өсөн күптән баш бәләһенә әйләнгән.  Район хакимиәте башлығы Илгиз Фәтҡул­линға шанскийҙар йылдар дауамында үҙ­ҙәрен борсоған хәл хаҡында еткергәс, Илгиз Лирман улы “юл буласаҡ” тип вәғәҙә бирә.  60-сы йылдарҙа Кананикольск урман хужалығы һалған юл ваҡыт үтеү менән яраҡһыҙға әйләнә.

 Гәзитебеҙҙең былтырғы йәй һандарының береһендә Йылайыр районының Шанский ауылы менән таныштырғанда, Кананикольск – Шанский юлының төҙөкләндерелә башлауы хаҡында яҙғайныҡ инде. 