Спорт төрҙәренә ылығыусылар һаны артҡандан-арта, бигерәк тә армрестлинг секцияһына мәктәп уҡыусыларының күпләп йөрөүе һөйөнөслө.
 Еңеүселәр декабрь башында Пермь ҡалаһында Волга буйы федераль округының беренселегендә ҡатнашыу хоҡуғын алды. Илеш районының Үрге Йәркәй ауылында армрестлинг буйынса ойошторолған ярышта Балтас районынан да батырҙар ҡатнашты.  Егеттәр араһында 50 килограмға тиклемге ауырлыҡ үлсәмендә – Данил Садиҡов, шулай уҡ Ренат Ниғмәтйәнов (55 килограмға тиклем), Динар Хизәпов (60 килограмға тиклем), Тимур Әхмәҙуллин (70 килограмға тиклем), ә ҡыҙҙар араһында Азалия Хәмәтнурова менән Эльвина Зиннурова беренсе урынды яуланы.
