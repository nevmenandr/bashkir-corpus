Дөйөм майҙаны 1 450 квадрат метр тәшкил иткән үткәүел төҙөлөшөнә республика ҡаҙнаһынан 156 миллион һум аҡса бүленгән.  Башҡортостан Президенты Рөстәм Хәмитов ошо юл инфраструктураһы объектын ҡарап сыҡты.
 Өфөнөң Октябрь проспектындағы “Дан бульвары” йәмәғәт транспорты туҡталышы эргәһендә йәйәүлеләр өсөн ер аҫты үткәүеле сафҡа инде.  Ҡоролманы төҙөгәндә заманса талаптар иҫәпкә алынған.  Физик мөмкинлеге сикләнгән кешеләр ҙә унан ҡаршылыҡһыҙ файҙалана ала. Подряд эштәрен “Уралмостострой” йәмғиәтенең 123-сө күпер төҙөү отряды башҡарған. Объекттың проектлаусыһы — Санкт-Петербургтың “Гипростроймост” институты.  Тоннелдең киңлеге — 8, оҙонлоғо — 68,2 метр. 