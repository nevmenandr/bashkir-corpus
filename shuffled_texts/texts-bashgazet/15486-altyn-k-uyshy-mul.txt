Башҡортостан вәкилдәре бик матур әҙерлек менән килгәйне.  Республикабыҙ стен­ды Ауыл хужалығы ҡаҙа­ныш­тары күргәҙмәһенең ур­та­һында урынлашҡан ине.  Илебеҙҙең төрлө төбә­генән килгән һәр вәкилгә Баш­ҡор­тостан күстәнәс­тәрен тәмләп ҡарарға ла, һатып алырға ла мөм­кинлек булды.  “Өфө” йыл­ҡысылыҡ заводы ҡымыҙын да яратып эсте ҡунаҡтар. “Пышка” предприятиеһы әҙерләгән күҙҙең яуын алырлыҡ “Мостай Кәрим”, “Урал батыр” торттары, Бәләбәй һөт комбинатының сырҙан эшләнгән “Баш­ҡортостан” гербы, “Дуҫлыҡ монументы” скульптураһы, “Рощинский” совхозы етеш­тер­гән колбаса, ит ри­зыҡ­та­ры, бал, “Алексеевка” совхозынан килте­рел­гән йә­шелсә, еләк-емеш — ба­рыһы ла күркәм залға йәм өҫтәп торҙо. Был хаҡта хәбәр иткәйнек инде.

 Мәскәүҙә “Алтын көҙ” ХVI Рәсәй агросәнәғәт күргәҙмәһендә Рәсәйҙең 55 өлкәһенән, ә Башҡорт­остандан 125 ойошма ҡатнашты.  Башҡорт балын күпләп алдылар, Көйөргәҙе районынан “Айытова” шәхси пред­при­ятие­һының йыл­ҡы итенән әҙерләгән ҡаҙы­һын сират тороп тәмлә­гәндәр байтаҡ ине.  Беренсе көндә күргәҙ- мәгә Рәсәй Хөкүмәте Рәйесе Дмитрий Медведев ҙур баһа бирҙе.  Яҡташтарыбыҙ йәмғеһе 442, йәғни 261 алтын, 106 көмөш, 75 бронза миҙал яуланы. 