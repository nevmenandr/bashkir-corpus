Ошоға арналған сарала сығыш яһап, Башҡортостан мәҙәниәт министрының беренсе урынбаҫары Валентина Латипова республика Президенты Рөстәм Хәмитовҡа проектты тормошҡа ашырыуҙа ярҙам күрһәткән өсөн рәхмәт әйтте һәм был мәҙәни ҡиммәттән күптәр файҙаланыр тигән өмөт белдерҙе. Әле бында сканерланған 132 баҫма, алты аудио, бер видеоматериал тупланған. Сара башланыр алдынан ҡунаҡтар Милли китапхананың төҙөкләндерелгән бинаһы, “Асыҡ мөхит” программаһына ярашлы һатып алынған ҡорамалдар менән танышты.  Китапхана директоры Айгөл Моратова китап һаҡлағыс эшенең үҙенсәлектәре хаҡында һөйләне. Әхмәтзәки Вәлиди исемендәге Милли китапханала электрон китап һаҡлағыс барлыҡҡа килде.
 Башҡорт әҙәбиәте һәм тыуған яҡты өйрәнеү бүлегендә китаптарҙы автоматлаштырылған тапшырыу системаһы, шулай уҡ бурҙарҙы тотоусы ҡапҡа күрһәтелде.  Проект “Китапхана эшен үҫтереү” айырым маҡсатлы программаһына ярашлы бойомға ашырыла. Атап әйткәндә, был проект дүрт этапта ғәмәлгә ашырылған. 