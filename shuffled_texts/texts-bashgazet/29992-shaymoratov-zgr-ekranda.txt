Унда генерал Шай­мора­товтың ябай булмаған яҙмы­шы, Донбассты азат иткәндә фажи­ғәле һәләк булыуы, 112-се кавалерия дивизияһының хәрби юлы һүрәтләнә. Уның маҡ­саты — балаларҙа, үҫмерҙәрҙә һәм йәштәрҙә илһөйәрлек тәр­биәләү, музейҙарҙы берләштереү, мәҙәни-ағартыу эшенең сифатын яҡшыр­тыу.  Унда корпоратив, ведомство, шәхси, шулай уҡ клуб-күңел асыу һәм китапхана учреждениелары ҡарамағына ингән музейҙар, күп функциялы ауыл клубтары саҡырыла. Берҙәм кинолекторий музей­ҙарҙа 8 майҙа уҙғарыла.  Бөйөк Ватан һуғышында Еңеү көнө алдынан Башҡортостан музейҙарында 112-се (16-сы гвардия) Башҡорт кавалерия дивизияһының легендар командиры, генерал-майор Миңлеғәле Минһаж улы Шайморатов хаҡында фильмдар күрһәтелә.
 Мәҙәни-белем биреү акцияһы уҡыусыларға, студенттарға иҫәпләнә.  Сараны Башҡортостандың Милли музейы ойоштора.  Комдив хаҡындағы тәүге телефильм быйыл апрелдә “Армия легендалары” документаль циклы ниге­ҙендә “Звезда” телеканалында сыҡҡайны.  Шайморатов тураһындағы фильм барышында музей хеҙмәткәрҙәре ҡайһы бер хәл-ваҡиғаларға аңлатма бирәсәк.