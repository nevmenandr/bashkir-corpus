Редакция коллективын гәзиттең 95 йыллыҡ юбилейы менән ҡотлайым, киләсәктә лә баҫманы бай йөкмәткеле, матур сығарып, халыҡты шатландырырһығыҙ, тип ышанам.  «Башҡортостан» гәзитен бик күптән алдырам.  Гәзит килгәнен көтөп алам.  Уларҙа мөһим, көн үҙәгендәге мәсьәләләр ҡуҙғатыла.  Йыл һайын аҙнаһына биш тапҡыр килә торғанына яҙылам.  Хәкимйән ВӘКИЛЕВ. Лағыр ауылы. Салауат районы, Ғүмер булһа (миңә хәҙер 85-се йәш), «Башҡортостан» гәзитенән айырылмам.
 Шуныһы ҡыҙғаныс: баҫма аҙнаһына биш сыҡһа ла, беҙгә ике мәртәбә генә тараталар, сөнки почтальондың эш хаҡы түбән икән.  Шулай ҙа бер ерен дә ҡалдырмай уҡыйым. Унда баҫылған барлыҡ мәҡәләләр ҙә уҡымлы, фәһемле, файҙалы, һис бер килешмәгән урыны юҡ.
