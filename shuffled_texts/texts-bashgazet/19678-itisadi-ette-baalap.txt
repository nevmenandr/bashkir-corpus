Башҡортостан экспозицияһын өс меңдән ашыу кеше ҡараны.  ШОС илдәренең Ҡытайҙағы ҙур презентация майҙансығында Башҡортостандың иҡтисади ҡеүәте менән таныштырыу сараһы уҙғарылды.

IV Евразия иҡтисади форумына ярашлы Ҡытайҙың Шэньси провинцияһындағы Сиань ҡалаһында үткән ШОС илдәре тауарҙары күр­гәҙ­мәһе Шанхай хеҙмәттәшлек ойошмаһы ағзаһы булған 15 илде, аралашыу буйынса парт­нерҙарҙы һәм күҙәтеүселәрҙе берләштерҙе. Делегациябыҙ шулай уҡ финанс һәм инвестициялар, технологиялар һәм етештереү, транспорт-логистика инфра­структураһы, энергетика, медицина һәм фармацевтика кеүек йүнәлештәр буйынса биш махсус сессия эшендә ҡатнашты.