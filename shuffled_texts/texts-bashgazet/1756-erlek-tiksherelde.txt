Республика йортонда үткән селектор кәңәшмәһендә 4 марттағы һайлауҙарҙа видеотапшырыуҙы ойоштороуҙа муниципалитеттарҙың әҙерлеге хаҡында һүҙ барҙы. Уны Башҡортостан Хөкүмәте Премьер-министры урынбаҫары, сәнәғәт һәм инновация сәйәсәте министры Марат Мөлөков алып барҙы.  Федераль кимәлдә һайлаусылар дауаханаларҙа, тәфтиш изоляторҙарында һәм һайлаусылар ваҡытлыса булған башҡа урындарҙа (бындайҙар республикала — 41) туранан-тура тапшырыуҙы ойоштормау хаҡында ҡарар ҡабул итеүгә бәйле, веб-камералар 3 537 участка һайлау комиссияһында һәм территориаль һайлау комиссияһында урынлаштырыласаҡ. Хәйҙәр Вәлиев әйтеүенсә, һайлау көнөндә Башҡортостанда барлығы 3 509 участка һайлау комиссияһы һәм 69 территориаль һайлау комиссияһы эшләйәсәк.  Ә 26 февралдә бөтә Рәсәйҙә системаны һынап ҡарау планлаштырыла.
 Республиканың Үҙәк һайлау комиссияһы рәйесе Хәйҙәр Вәлиев һәм тауыш биреү барышын техник йәһәттән тәьмин итеүгә яуаплы предприятие — “Башинформсвязь” йәмғиәтенең генераль директоры Рөстәм Сафиев отчет менән сығыш яһаны.  Элемтәселәр үҙ бурыстарын билдәләнгән ваҡытҡа — 15 февралгә тиклем атҡарып сығырға вәғәҙә итә.  Ә. ШӘРӘФЕТДИНОВА. Бөтә ҡала һәм район хакимиәттәре Өфө менән видеоэлемтәлә булды. Башҡортостандың бөтә һайлау участкаларында веб-камералар билдәләнгән ваҡытта ҡуйыласаҡ. 