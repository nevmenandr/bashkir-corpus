Шампанды табынға ҡуйыр алдынан 10–12 градусҡа тиклем боҙ һалынған биҙрә эсендә һыуытырға кәрәк.  Күбекле эсемлекте ас ҡарынға эсергә ярамай, ти белгестәр. Ысын шарапты Францияның Шампань провинцияһында йыйып алынған виноградтың бары өс төрөнән — “шардоне”, “пино нуар” һәм “пино менье” сорттарынан — етештерәләр. Антиоксиданттар һәм биологик әүҙем матдәләргә бай эсемлектең бер йотомо күңелдә байрам тойғоһо тыуҙыра. Күбек ни тиклем вағыраҡ һәм ни тиклем оҙағыраҡ бызырлап торһа, шарап шунса сифатлыраҡ. Унда әллә күпме минераль матдә тупланған.  Яңы йылды шампан шарабынан тыш күҙ алдына килтереп булмай.  Бер шешәлә 400 миллион самаһы күбек булырға тейеш, тип иҫәпләй шарап етештереүселәр. 