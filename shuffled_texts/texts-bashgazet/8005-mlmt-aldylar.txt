“Башинформ”да “Ufa Developer Community” программалаусылар берләшмәһенең осрашыуы үтте.
 Осрашыуға килеүселәр программалауҙағы яңы технологиялар тураһында лекция тыңланы, һорауҙар һәм яуаптар секцияһы барышында тыуған мәсьәләләрҙе тикшерҙе.  Республиканың Мәғлүмәт-коммуникация технологиялары үҙәге директоры Марат Рәхимҡолов билдәләүенсә, бындай осрашыуҙар белемде камиллаштырыу, туранан-тура аралашыу, тәжрибә уртаҡлашыу мөмкинлеге бирә. Сарала 70-тән ашыу кеше — студенттар, техник белгестәр, мәғлүмәт технологиялары компанияһы етәкселәре ҡатнашты. Программалаусылар алдында “AOMEGA.ru” компанияһы вәкиле Ренат Ибраһимов, “ИнТиго” компанияһынан Игорь Голенастов сығыш яһаны. 