Бынан тыш, урмансылыҡтарҙа, башҡа ойошмаларҙа хеҙмәткәрҙәр тәүлек әйләнәһенә дежурға ҡуйыла. Айырыуса Хәйбулла, Баймаҡ, Йылайыр, Күгәрсен, Көйөргәҙе, Мәләүез, Федоровка, Стәрлетамаҡ, Әлшәй, Бәләбәй, Туймазы, Бүздәк, Шишмә, Өфө һәм Яңауыл райондарында был мәсьәлә киҫкен тора.
— Әле Башҡортостандағы урман фонды ерҙәрендә III-IV класлы янғын хәүефе күҙәтелә, иң юғары — V класс бер районда ла теркәлмәгән, — тине Урман хужалығы министрлығының бүлек начальнигы Данил Әхмәтов. Урмандарҙа янғын хәүефе айырыуса юғары булған осорҙа көнөнә ике тапҡыр авиапатруль ойошторола.  Республиканың ҡайһы бер райондарында 2 июнгә тиклем иң юғары — V класлы янғын хәүефе күҙаллана, тип хәбәр итә “Башгидромет”.
