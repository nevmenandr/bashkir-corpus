Уның ҡатын-ҡыҙ шиғриәтенә нигеҙләнгән шәхсән кәңәштәре барыһы өсөн дә файҙалы булды.  Башҡортостан Яҙыусылар союзы был семинарға фатиха бирҙе, шуға күрә уның эшендә “Ағиҙел” журналының яуаплы секретары, Ш. Бабич исемендәге йәштәр премияһы лауреаты, шағирә Гөлназ Ҡотоева, “Йәшлек” гәзите редакцияһының әҙәбиәт бүлеге мөдире, “Илһам шишмәләре-2010” шиғриәт фестивале еңеүсеһе, шағир Мөнир Иҡсанов ҡатнашты. Фойела ойошторолған күргәҙмәлә әҙәбиәтте һөйөүселәр яңы китаптар менән танышты. Йәштәрҙең өлгөргән әҫәрҙәрен матбуғатҡа тәҡдим итергә тигән ҡарар булды, Альбина Зарипованың урыҫ телендәге шиғырҙары һәм Эльмира Әхмәҙинаның балалар өсөн яҙған әҫәрҙәре уңышлы тип табылды. Башҡортостандың атҡаҙанған мәҙәниәт хеҙмәткәре Факиһа Сафина, йәш йырсылар Гөлли Мортазина, Айгөл Арыҫланова матур сығыштары менән кисәгә йәм өҫтәне. Семинарҙы асҡанда шағирә Гөлназ Ҡотоева Башҡортостандың Яҙыусылар союзы идараһы исеменән сәләм тапшырҙы.  Ә инде йомғаҡлау һүҙендә ул: “Әҙәбиәт һәм әҙәби ижад хаҡындағы был һөйләшеү беҙҙе үҫтерә”, — тине. Силәбенең Шәйехзада Бабич исемендәге китапханаһы әҙерләгән “Зәйнәб Биишева ижады”, Аҡмулла әҙәби берекмәһенең “Йәштәр тауышы” тигән китап күргәҙмәләре, Магнитогорск ҡалаһынан Гөлсөм Хисмәтованың “Изгелек һәм яҡтылыҡ донъяһы” тигән фотокүргәҙмәһе сараға йәм өҫтәне.  Алевтина Вәлиева, Урал Ҡолошов, Мөнир Иҡсанов, Фаиза Мәғәсүмова үҙҙәренең шиғырҙарын уҡыны.  Уны ойоштороусы — Силәбе өлкәһенең Аҡмулла исемендәге әҙәби берекмә, бағыусыһы — Башҡортостан Республикаһының Силәбеләге вәкиллеге.
 Силәбе өлкәһенең төрлө төбәгенән килгән йәш авторҙар майҙан тотто: улар шиғырҙарын уҡыны, сәнғәт оҫталыҡтарын күрһәтте.  Уны әҙәби берекмәнең йәштәре Айҙар Ишбирҙин менән Зимфера Ширванова алып барҙы, улар Зәйнәб Биишеваның байтаҡ шиғырҙарын уҡып ишеттерҙе.  Башҡортостан һәм Татарстан Яҙыусылар союзы ағзалары — Гөлназ Ҡотоева, Ҡамса Мортазин, Луиза Закирйәнова сығыш яһаны.  Башлап яҙыусы биш авторҙың — Силәбе ҡалаһынан Оксана Ильюп менән Альбина Зарипова, Магнитогорскиҙан Эльмира Әхмәҙина, Үрге Өфәленән Фәнүзә Зарипова, Арғаяш районынан Гөльямал Нәжмиеваларҙың — ижад емештәре тикшерелде, эшлекле кәңәштәр бирелде.  Бынан тыш, яҙыусылар Дуҫлыҡ йортонда Зәйнәб Биишеваның тыуыуына 105 йыл тулыуға бағышланған “Йәштәр тауышы” тигән әҙәби-музыкаль кисәлә ҡатнашты.  Башҡортостан Республикаһының Силәбеләге вәкиллегенең матбуғат секретары Мөхәмәт Хәбиров, Халыҡтар дуҫлығы йортоноң художество етәксеһе Ольга Мохова сарала ҡатнашыусыларға рәхмәт белдерҙе. Сығыш яһаусы Аҡмулла исемендәге әҙәби берекмә әҙерләгән семинарҙы юғары баһаланы.  Сараның программаһы ла бай, йөкмәткеле булды.  Силәбе ҡалаһының Халыҡтар дуҫлығы йортонда йәш авторҙарҙың Башҡортостандың халыҡ яҙыусыһы Зәйнәб Биишеваның тыуыуына 105 йыл тулыуға арналған семинары булды. 