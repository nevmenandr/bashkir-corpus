Шулай итеп, өфөләрҙең ауырыу кимәле аҙналыҡ эпидемик сиктән 98,7 процентҡа күтәрелде.  Быйылғы миҙгелгә хас киҙеү күп йыллыҡ уртаса кимәлдән 25,6 процентҡа юғарыраҡ.  Аҙна эсендә киҙеүҙең киң таралыуы һөҙөмтәһендә алты мәктәп, мәктәпкәсә йәштәге белем биреү учреждениеһы, мәктәп-интернат һәм профессиональ-техник училище ваҡытлыса ябылды. Ошо ваҡыт эсендә республикала 36 967 кеше киҫкен респиратор вируслы сирҙәргә һәм грипҡа юлыҡты.  Өфөлә һуңғы аҙнала 11 115 кеше сирләгән, күпселеге — 15 йәшкә тиклемге балалар.  Алдағы аҙна менән сағыштырғанда ауырыу кимәле 1,5 процентҡа артты.  Ауырыуҙарҙың 60 проценты — 15 йәшкә тиклемге балалар.
 Лаборатор тикшеренеүҙәрҙән күренеүенсә, республика биләмәһендә грипп вирустарының өҫтөнлөк итеүе асыҡланды. Гриптың 31 осрағы теркәлгән, шул иҫәптән, 21-е — Өфөлә. Йылдың бишенсе аҙнаһында ла киҙеү һис тә хакимлығынан баш тартырға уйламай. 