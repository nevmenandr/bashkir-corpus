Ул төбәгебеҙҙең 100 йыллығына һәм Мостай Кәримдең тыуыуына 100 йыл тулыуға арнала.  Республикала Мостай Кәримдең билдәле повесы буйынса “Өс таған” фильмын төшөрөү башлана.

“Әле Стәрлетамаҡтағы Шихан ауылына килдек.  Йылғаға бәйле күренештәрҙе ошонда, Ағиҙелдең иҫке үҙәнендә, төшөрәбеҙ”, – ти фильмдың режиссеры Айнур Асҡаров.
“Өс таған” тулы метражлы нәфис фильмы Башҡортостан Башлығы булышлығында республиканың Мәҙәниәт министрлығы башланғысы буйынса төшөрөлә.  Төп урын – Ғафури районының Толпар ауылы.  Фильмды төшөрөүҙә “Йәнле таҫма” кинокомпанияһы һәм “Асҡарфильм” студияһы менән берлектә “Башҡортостан” киностудияһы эшләй. Торатау янында кино төшөрә башлайбыҙ.  Ул күпмелер ваҡытҡа билдәле әҫәрҙәге Бөркөтлө ауылына әүерелә.