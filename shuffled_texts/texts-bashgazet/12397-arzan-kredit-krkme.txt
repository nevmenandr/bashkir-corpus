Атап әйткәндә, дәүләт ярҙамының ошо төрөнә дәғүә итеүселәргә документ тапшырыу юлы ябайлаштырылды.  Кредит биреү срогы өс йылдан биш йылға тиклем оҙайтылды. Документтарҙы 30 көн эсендә тапшырыу тураһындағы сикләү ғәмәлдән сығарылды.  Әлегә тиклем эшҡыуар кредит алыу өсөн Башҡортостандың Иҡтисади үҫеш министрлығында яраштырыу этабы үтһә, бынан ары ул туранан-тура банкка мөрәжәғәт итәсәк.  Минималь процент ставкаһы буйынса кредит алыу маҡсаттары исемлеге лә киңәйҙе.  Башҡортостан Хөкүмәте түбән процент ставкаһы менән кредит алыу өсөн эшҡыуарлыҡ субъекттарын һайлау тәртибенә үҙгәреш индерҙе.

