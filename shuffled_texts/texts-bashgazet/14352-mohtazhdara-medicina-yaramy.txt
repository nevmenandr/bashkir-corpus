Санитария-эпидемиологик хәлгә контролде тәьмин итеү, ҡасаҡтарҙың һаулығын баһалау, уларға тәүге ярҙам күрһәтеү өсөн Һаулыҡ һаҡ­лау министрлығы тарафынан улар урынлаш­ты­рылған биләмәләрҙә табип төркөмдәре ойош­торолдо.  Улар араһын­да 238 бала, алты йөклө ҡатын бар.  Тәү сиратта йөклө ҡатындарға, балаларға һәм оло йәштәгеләргә иғтибар күр­һәтелә, вакцинация үткәрелә. Медицина ярҙамына мохтаждар – ете ке­ше, шул иҫәптән биш бала – дауаханаға һалынған. Республикабыҙҙа Украина граждандарына медицина ярҙамы күрһәтеүгә айырым иғтибар бирелә.

 Белгестәр ҡы­ҙылсаға, дифтерияға ҡаршы прививка яһай. Башҡорт дәүләт университеты профилакторийында Берҙәм консультация үҙәге асылды.  Бында Өфөгә үҙ яйы менән килгән Украина граждандарын урынлаштырыу буйынса эш тәүлек әйләнәһенә бара.  Өҫтәмә туҡланыу ҙа ойош­торолған.  24 табип һәм 27 шәфҡәт туташы ярҙам күрһәтеүгә йәлеп ител­гән.  Медицина фажиғәләре үҙәге мәғлүмәт­тәренә ҡарағанда, әле республикала меңгә яҡын ҡасаҡ урынлаштырылған.  Балалар­ҙы невролог, дерматолог, хирург кеүек бел­гес­тәр тик­шерә.  Күсмә рентгенология комплексында флюорография үтеү мөмкинлеге бар. Баш ҡаланың 8 Март урамындағы 1-се ва­ҡытлыса урынлаштырыу пунктында ике бригада тәүлек әйләнәһенә эшләй. 