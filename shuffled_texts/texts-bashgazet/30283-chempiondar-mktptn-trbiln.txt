Көрәш келәменә баҫҡан балаларҙың сәмләнеп, ғәйрәтләнеп көрәшеүен күҙәткәндән һуң, уларҙан киләсәктә республикабыҙҙың данын арттырырҙай яңы быуын үҫеп сығасағына инандыҡ.  Уларҙы был спорт серҙәренә тренер, ирекле көрәш буйынса спорт мастеры Илсур Теләкәев өйрәтә. Эйе, буласаҡ чемпиондарҙы мәктәптә үк тәрбиәләй башлайҙар.  Бөгөн уға ҡараған спорт төрҙәрен республика мәктәптәренә индереү мөһим.


– Беҙҙең 14-се спорт мәктәбе лә Олимпия спорт төрөнә ҡараған ирекле көрәшкә балаларҙы йәлеп итеүгә айырыуса иғтибар бирә.  Олимпия хәрәкәтен үҫтереү иһә – илебеҙ өсөн стратегик йүнәлештәрҙең береһе.  Яңыраҡ гимназияла Өфө ҡалаһының Совет районы барлыҡҡа килеүенә 80 йыл тулыуы уңайынан асыҡ турнир үтте.  Балалар ирекле көрәш менән ҡыҫҡа ғына ваҡыт шөғөлләнһәләр ҙә, Өфө ҡалаһы һәм республика беренселегендә призлы урындар яулай.  Шуға ла милләттәштәрҙе был спорт төрөнә күберәк йәлеп итеп, Олимпия күгендә балҡыр йондоҙҙарҙы тәрбиәләүҙе лә күҙ уңында тотабыҙ, – ти спорт мәктәбе директоры, Башҡортостан Республикаһының Ирекле көрәш федерацияһы президенты, Рәсәйҙең атҡаҙанған тренеры Роберт Исмәғилов. Был сәләмәт быуын тәрбиәләүгә лә булышлыҡ итәсәк. Ошо маҡсатта былтыр сентябрҙә Фатима Мостафина исемендәге 20-се Өфө ҡала башҡорт гимназияһында ирекле көрәш буйынса секция астыҡ.  Һуңғы йылдарҙа республикабыҙҙан сыҡҡан спортсылар, ил, Европа, донъя кимәлендә уңышлы сығыш яһап, Башҡортостандың данын тирә-яҡҡа тарата.  Шуға ла белем биреү учреждениеларының һәр береһендә Олимпия спорт төрҙәрен таратыу, балаларға шөғөлләнеүгә шарттар тыуҙырыу мөһим.  Башҡорттоң көрәшкә һәләте ҡандан килә, ә бына ирекле көрәш менән шөғөлләнгәндәр аҙ.  Был иһә, һәр кем ошо ҡаҙаныштарҙы яулай ала, тигән миҫалда йәш быуынды тәрбиәләүгә булышлыҡ итә.  Ысынлап та, бала ниндәйҙер уңышҡа өлгәшһен тиһәк, әҙерлекте мәктәп эскәмйәһенән башларға кәрәк, бигерәк тә спортта.  Унда Өфөнөң төрлө мәктәптәренән, Пенза өлкәһенең Кузнецк ҡалаһынан йөҙгә яҡын бала ҡатнашты.