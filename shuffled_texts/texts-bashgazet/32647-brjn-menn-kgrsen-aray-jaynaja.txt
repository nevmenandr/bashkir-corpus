Иҫке Собханғол – Мораҡ юлының ремонттан һуң ете саҡрымлыҡ участкаһын астылар.  Был өлөшкә Кесе Эйек аша һалынған яңы күпер ҙә инә.  Иҫке Собханғол – Мораҡ араһының башҡа участкалары ла ремонтланасаҡ.  Район хакимиәтендә әйтеүҙәренсә, республика бюджетынан юл өсөн 235,5 миллион һум бүленгән, күпер төҙөү 64,7 миллион һумға төшкән.
 Уның оҙонлоғо – 90 метр.
 Объекттарҙа “Башкиравтодор” компанияһының Күгәрсендәге юл-ремонт төҙөлөш идаралығы һәм “Мост” йәмғиәте эшләгән.  “Шүлгәнташ” ҡурсаулығына илткән өлөш тә йүнәлтеләсәк. Был юл, белеүебеҙсә, “Бөрйән” туристик кластерын үҫтереү буйынса проекттың бер өлөшө. 