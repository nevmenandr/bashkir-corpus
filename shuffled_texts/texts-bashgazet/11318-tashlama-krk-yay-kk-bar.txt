Был үҙгәреш социаль ярҙам күрһәтеү һәм субсидия биреү сараларына йоғонто яһамай: мөрәжәғәт итеү тәртибе, тейешле документтар исемлеге, ярҙамға хоҡуҡлы кешеләрҙең категориялары үҙгәрешһеҙ ҡала. Быйылдан Башҡортостандың Хеҙмәт һәм халыҡты социаль яҡлау министрлығының территориаль органдары, Торлаҡ һәм коммуналь хеҙмәттәр өсөн түләүгә субсидия биргән республика үҙәге бурыстары Республиканың халыҡҡа социаль ярҙам күрһәтеү үҙәгенә йөкмәтелә.
 Яңы ойошманың 18 филиалында һәм 51 бүлегендә аңлатма алырға була.  Бынан тыш, уға торлаҡ шарттарын яҡшыртыуға мохтаж граждандарҙың иҫәбен алып барыу бурысы йөкмәтелә.  9 ғинуарҙан үҙәктең филиалдарына мөрәжәғәт итергә мөмкин.  Уларҙың адресын Хеҙмәт һәм халыҡты социаль яҡлау министрлығының сайтынан табырға мөмкин. Республиканың халыҡҡа социаль ярҙам күрһәтеү үҙәге ташламаларға хоҡуғы булғандарға таныҡлыҡ һәм уларҙың күсермәһен биреү менән шөғөлләнәсәк. 