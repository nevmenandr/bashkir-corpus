Бөгөн, 11 апрелдә, Капер Өфөгә килеп етә.  Сәфәрен 19 сентябрҙә Пекинда тамамларға ниәтләй. Ул 4 мартта Мәскәүҙән юлға сыҡҡан.  Капер “Мәскәү – Пекин – киләсәккә табан!” марафоны менән “Гиннесстың рекордтар китабы”на инеүгә дәғүә итә.  12 апрелдә матбуғат конференцияһы, күмәк йүгереү ойошторола һәм юлдың яңы этабына старт бирелә. Мәскәү – Пекин маршруты буйынса йүгергән Рәсәй марафон­сыһы Александр Капер Татарстан менән Башҡорт­остан сиген үтте.  Спортсы 200 көн эсендә Рәсәй, Монголия һәм Ҡытай аша 8 мең саҡрымлыҡ юл үтмәксе.  Башҡортостан – марафондың алтынсы төбәге.  Хәҙер уның юлы республикабыҙҙың ауыл, ҡалалары аша уҙасаҡ. Артта – Ногинск, Орехово-Зуево, Түбәнге Новгород, Владимир, Чебоксары, Ҡазан, Яр Саллы. 