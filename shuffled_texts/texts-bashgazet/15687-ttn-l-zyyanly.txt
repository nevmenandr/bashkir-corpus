Ғаиләлә кемдер тартһа, был тәү сиратта балаға кире тәьҫир итә. Тәмәкесенең үпкәһе иһә ҡап-ҡара, сереп барған ниндәйҙер бер массаны хәтерләтә.  Немец врач-гинекологы Бернхард 6 мең ҡатынды тикшергәс, тәмәке ҡолона әйләнгән гүзәл заттың 42 проценты бала бағыу бәхетенән мәхрүм була, тигән һығымтаға килгән. Ундағы 4 меңгә яҡын ҡушылманың 40-ы үтә ҡурҡыныс, сөнки яман шеш сиренә сәбәпсе.  Йыл һайын төтөн һөҙөмтәһендә яман шештән 3 мең кешенең ғүмере өҙөлә.  Өҫтәүенә тәмәке көйрәткән кешенең ауыҙынан насар еҫ килә, тештәре һарғая, тамағы, күҙҙәре ҡыҙара.  Төтөндө һурғас, ул ете секунд эсендә баш мейеһенә барып етә.  Никотин үҙенең тәьҫире менән синиль кислотаһын хәтерләтә.  Ә үҫмер организмын ярты пачка ла юҡ итә ала.  Шуға тәмәке көйрәтеүҙе түгел, сәләмәт тормош алып барыуҙы модаға индерһәк ине. Яман шеш, стенокардия, хроник бронхит кеүек бихисап сирҙәргә лә тап сигарет ғәйепле.  Ҡыҫҡаһы, көйрәтергә яратҡан һәр кем ғүмеренең ун биш йылын юҡҡа сығара.

 Әгәр кемдер бер ул­тырыуҙа бер ҡап тәмәкене тартып бөтөрһә, хатта ғү­мере менән хушлашыуы ихтимал.  Тәмәке еҫен еҫкәгәндәр ҙә зыян күрмәй ҡалмай.  Йыл һайын илдә яҡынса 265 миллиард тәмәке тартыла, йәғни йән башына 1800 сигарет тура килә тигән һүҙ.  Әгәр кемдер көнөнә бер ҡапты көйрәтеп бөтөрәм тиһә, бының йылына 500 тапҡыр рентген нурына ҡойоноуға бәрәбәр икәнлеге хаҡында онотмаһын. 