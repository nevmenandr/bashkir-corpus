Киләһе ултырыштың көн тәртибенә, дөйөм алғанда, 38 мәсьәлә сығарыла. Был хаҡта республика парламенты Президиумы ултырышында билдәле булды.
 Башҡортостан Президентының республика Хөкүмәтенең 2012 йылдағы эшмәкәрлеге йомғаҡтары тураһында доклады тыңланасаҡ.  Әйткәндәй, Башҡортостан Дәүләт Йыйылышы – Ҡоролтайҙың сираттағы ултырышын 21 мартта үткәрергә ҡарар ителде. Дәүләт Йыйылышы – Ҡоролтайҙың 61-се ултырышында егерменән ашыу закон проекты ҡараласаҡ. 