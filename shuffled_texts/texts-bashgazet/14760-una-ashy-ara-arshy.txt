Һеҙҙе туғаныбыҙҙай күрәбеҙ, ҡайғығыҙҙы уртаҡлашабыҙ. — 1 сентябрҙә балаларыбыҙ мәктәпкә барҙы.  Башҡортостан ярҙамы менән уҡыу йорттары күҙҙең яуын алып торған белем усағына әүерелде.  Ҡырымдың Белогорск районында хеҙмәт коллективтарының йыйылышы үткән.

 Көн тәртибенә дауылдан зыян күргән Башҡортостандың төньяҡ-көнбайыш райондары халҡына ярҙам күрһәтеү мәсьәләһе ҡуйылған.  Ҡырымдар бер көнлөк эш хаҡын ярҙам фондына күсерергә ҡарар итә.
— Белогорск халҡы бындай ҡарар менән тулыһынса килешә.  Әллә ни ҙур ярҙам түгел, әлбиттә, әммә беҙ ауыр хәлдә ҡалғандарға булышлыҡ күрһәтергә теләйбеҙ, — тип белдерҙеләр район хакимиәтендә. 