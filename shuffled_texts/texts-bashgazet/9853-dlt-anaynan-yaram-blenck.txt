Әбйәлил һәм Белорет райондарында йәйге ташҡындан зыян күргән 3,6 мең кешенең һәр ҡайһыһы 15 мең һум күләмендә дәүләт ярҙамы аласаҡ.
 Иҫегеҙгә төшөрәбеҙ: ҡойма ямғырҙар арҡаһында 8 – 10 августа республиканың Әбйәлил һәм Белорет райондарында ғәҙәттән тыш хәл килеп тыуҙы.  Уларҙың һәр береһе 15-әр мең һум аҡса аласаҡ: 5 мең һум – республика бюджетынан, 10 мең һум федераль ҡаҙнанан бүленәсәк. Был турала Дүртөйлө районы халҡы менән осрашыу барышында Башҡортостан Президенты Рөстәм Хәмитов белдерҙе.
– Ташҡынға эләккәндәрҙең барыһына ла ярҙам итәсәкбеҙ, – тине республика етәксеһе.  Республика Хөкүмәте бойороғона ярашлы, торлаҡ фонды һәм социаль объекттар 15 октябргә тиклем тергеҙелергә тейеш. Башҡортостан Президенты ҡаза эҙемтәләрен ҡараған саҡта “юғалтыуҙар ҡапланасаҡ” тип урындағы халыҡты ышандырғайны.  – Халыҡ матди һәм әхлаҡи юғалтыуҙар кисерҙе. 