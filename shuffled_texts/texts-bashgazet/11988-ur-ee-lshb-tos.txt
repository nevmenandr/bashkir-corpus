Ир-егеттәр эстафетаһы финалында рәсәйҙәр Олимпия чемпионы булды.  Мауыҡтырғыс, ныҡышмалы ярышта юғары оҫталыҡ, рух ныҡлығы күрһәттегеҙ, быға бөтә донъя шаһит булды, — тине Рөстәм Хәмитов. Семен Елистратов менән Руслан Захаров республика Президентына рәхмәт әйтте.
— Үҙебеҙҙең илдә үткәрелгән Олимпия уйындарында сығыш яһау — беҙҙең өсөн ҙур мәртәбә.  Олимпия уйындарында ҡатнашып, миҙал яулаған Башҡортостан спортсыларын республика исеменән аҡсалата бүләк көтә. 22 февралдә Башҡортостан Президенты Рөстәм Хәмитов Сочиҙағы Ҡышҡы Олимпия уйындарында шорт-трек буйынса Рәсәй йыйылма командаһы составында сығыш яһаған Өфө спортсылары Семен Елистратов менән Руслан Захаровҡа, шулай уҡ шорт-трек буйынса йыйылма команданың өлкән тренеры Андрей Максимовҡа телефондан шылтыратты.
 Семен Елистратов менән Руслан Захаров ингән квартет яңы Олимпия рекорды ҡуйҙы.  Телефон аша һөйләшеүҙә, шулай уҡ спортсылар исеменә ебәрелгән телеграммала Рөстәм Хәмитов ир-егеттәр командаһын оло еңеү менән ҡотланы.
— 5 000 метрлыҡ эстафетала сираттағы алтын миҙалды яулап, илебеҙҙең йыйылма командаһы ҡаҙнаһын тулыландырҙығыҙ.  Һөҙөмтәгеҙ өр-яңы Олимпия рекордына әүерелде.  Ошондай мөмкинлек биргән өсөн Башҡортостан Республикаһына, Өфө ҡалаһындағы 1-се Олимпия резервындағы балалар һәм үҫмерҙәр мәктәбенә рәхмәтлебеҙ, — тине Семен Елистратов.
— Ошо еңеүҙе яуларға ярҙам иткән бөтә көйәрмәндәргә лә рәхмәт белдерергә теләйем, — тип ҡушылды уға Руслан Захаров.