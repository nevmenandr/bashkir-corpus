Эшегеҙҙе ашыҡмайынса, матур һәм тейешлесә, һәр нәмәһен үҙ ваҡытында башҡарығыҙ.  Тотонған эште шатлыҡ һәм ихлас­лыҡ менән, ялҡмай дауам итегеҙ. Киләһе көнгә иҫәп тотһағыҙ, бөгөнгөгөҙ бушҡа уҙыр, аҙаҡ төрлө эш йыйылып, ауырлыҡ килтерер.  Һәр көн эш бөтә барһа, үҙегеҙгә рәхәт бит. Был ваҡытты бушҡа үткәрмәй һәм үкендермәй. Бер сәғәт эсендә бер нисә төр­лө эшкә керешмәгеҙ, сөнки былай итеү башланғандарҙың һәр бере­һенән мәхрүм ҡалыуға сәбәп була.  Бер эшкә тотонғас, матурлап тамам­ларға тырышығыҙ, сөнки, башлап та ҡалдырыуға ҡарағанда, һис башламай тороу тағы ла хәйерлерәк. Ғәмәлдең ҡыҫҡа ваҡыт эсендә тамамланмауына түгел, ә гүзәл һәм хуш, таҙа һәм тәртипле булыуына иғтибар итегеҙ.  Башы боҙоҡ эштәрҙең аҙағы ла матур түгел. Файҙаһы, бөгөн булмаһа ла, бер ваҡыт күҙгә күренер һәм баһаланыр. Башы яҡшы булғанда аҙағы ла яҡшылыр.  Феке­ре­геҙ­ҙе боҙасаҡ әйберҙәрҙән һаҡ­ланығыҙ һәм сара күрегеҙ.  Бөгөн бөтәсәкте аҙаҡҡа ҡал­дыр­мағыҙ, сөнки иртәгәнең тағы үҙенә кәрәк мәшәҡәттәре буласаҡ.  Һәр нәмәне кеше күрһен һәм маҡтаһын өсөн түгел, файҙаһы булһын тип эшләгеҙ. 