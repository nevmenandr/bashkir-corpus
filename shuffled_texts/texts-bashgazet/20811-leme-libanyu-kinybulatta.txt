Стәрлетамаҡ башҡорт халыҡ драма театры Кинйәбулат ауылы мәҙәниәт йортонда талантлы драматург Мирхәйҙәр Фәйзиҙең “Ғәлиәбаныу” спектаклен сәхнәләштерҙе.
 Ауыл халҡы рухи яҡтан байып, артистарға рәхмәттәрен еткереп таралышты. Тамаша спектаклдең 100 йыллыҡ юбилейына арнап ҡу­йылды, тип әйтергә лә була, сөнки Мирхәйҙәр Фәйзи был драманы 1916 йылда 25 йәшендә генә ижад иткән.  Спектаклдә Бәҙри ролен – Рәмил Ишемғолов, Ғәлимә­баныуҙы – Башҡортостандың халыҡ артисы Миңниса Ба­ки­рова, Ғәлиәбаныуҙы – Резеда Әмәкәсова, Саҙретдин­де – Әлфинә Сөләймәнова, Хәлилде – Рафиҡ Хәсәнов, Ғимаҙи ролен Гилүс Минһажев, Исмәғилде – Башҡортос­тандың атҡаҙанған артисы Фәим Әхмәтйәнов, Бәҙиға ҡарсыҡты Рима Ғәлиуллина бик оҫта башҡарҙы.  “Ғәлиәбаныу” тиҙ арала башҡорт һәм татар драма театр­ҙары репертуарында популярлыҡ яулап, уларҙың алтын фондына әүерелгән.