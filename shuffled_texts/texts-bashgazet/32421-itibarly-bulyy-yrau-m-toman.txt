Көндәр аяҙлы-болотло, ел көньяҡтан буласаҡ.  Трассаларҙың айырым участкаларында төндә һәм иртән томан төшөүе мөмкин.  Томанға ҡаршы фараларҙы ҡабыҙырға онотмағыҙ. Әллә ни яуым-төшөм көтөлмәй, төньяҡ-көнбайыш райондарҙа бер аҙ ямғыр яуыуы ихтимал.  Һауа температураһы төндә 0 – 5, көндөҙ иһә 7—12 градус йылы булыуы көтөлә.  Автомобилселәргә иғтибарлы булырға, юл хәрәкәте ҡағиҙәләрен үтәргә кәңәш ителә.  Ошо көндәрҙә Башҡортостандың айырым райондарында томан, республиканың көнсығышында ҡырау төшөүе күҙаллана.
