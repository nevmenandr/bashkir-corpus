Көҙөн Бразилияла үтәсәк донъя чемпионатында көс һынашырға әҙерләнә. Ун ике йәшендә кикбоксинг менән шөғөлләнә башлаған спортсы көсөргәнешле ярыштарҙа йыш ҡатнаша.  Иң мөһиме – көрәш ҡомарының булыуы мотлаҡ, шул сағында ғына уңышҡа өлгәшеп була, ти ул.  Ә Азаматта, теләк һәм дәрттән тыш, ҙур сәм дә бар.  Бөгөн уның төрлө төрҙәре бар, әммә һәр ярыш үҙенсәлекле булыуы менән айырылып тора. Ул – халыҡ-ара класлы спорт мастеры, Европа, дүрт тапҡыр Рәсәй чемпионы.  Кикбоксинг тормош ауырлыҡтары алдында ҡаушап ҡалмау, ғәҙәттән тыш хәлдәргә әҙер булыу сифаттарын тәрбиәләй.  Азамат еңеүҙәрен һәр саҡ яратҡан кәләше Алһыуға, улы менән ҡыҙына бағышлай. Өләсәһе һәм ҡартатаһы тәрбиәһендә үҫкән спортсы тәүге осорҙан уҡ ҙур ҡаҙаныштарға өлгәшә. Көс һәм таһыллыҡ, еңеүгә ынтылыш һәм алдыңа ҡуйған маҡсат булғанда ғына оло еңеүҙәргә өлгәшеү мөмкинлеген бәләкәйҙән яҡшы аңлай Азамат.  Ул яулаған еңеүҙәр менән ҡәнәғәтләнеп ҡала торғандарҙан түгел, шуға күрә уңыштары ла ҙурҙан. Донъяның төрлө илдәрендәге спорт майҙандарында Сибай егете Азамат Мусин Башҡортостан һәм Рәсәй данын яҡлай.  Тренеры Хәлит Һибәтуллин һәләтле тәрбиәләнеүсеһен шунда уҡ күреп ҡала, уны бар яҡлап үҫтерергә тотона. 