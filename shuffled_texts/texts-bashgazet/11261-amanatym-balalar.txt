Бер кем дә был донъяға мәңгелеккә килмәй, әммә үҙ артынан нәҫел ҡалдырғандар бәхетлерәк – уларҙың тәне һәм йәненең бер өлөшө йәшәй. Әгәр кешеләр менән бәйле булмаһа, бер нәмәнең дә ҡәҙере беленмәҫ ине, тип уйлап ҡуям. Был туғайға олатайға эйәреп ат тышарға төшә инек, ә анау урманда ҡустылар менән һуйыр атып йөрөнөк, йылғаның теге ярында тороп ҡармаҡлағанда балыҡ һәйбәт эләгә торғайны… Ошондай хәтирәләр һағындыра тыуған яҡты.  Эйе, уларға ҡарайым да олатай-өләсәйҙәремде, баҡыйлыҡҡа киткән башҡа туғандарымды иҫкә төшөрәм.  Ғөмүмән, бала табып тәрбиәләүҙе ватансылыҡтың, Раббыбыҙҙың ризалығына өлгәшергә тырышыуҙың, кешелеккә матур киләсәк теләүҙең бер өлөшө тип иҫәпләйем. Һәр кемебеҙҙең бурысы – үҙ артыңдан кешелек өсөн лайыҡлы быуын ҡалдырыу.  Әгәр балалар булмаһа… Күп осраҡта ошо бәләкәстәрҙә күңелгә йыуаныс табам бит!  Йөҙҙәр оҡшашлығы булмаған хәлдә лә ҡан берлеге барыбер һиҙелә.  Улдарым һәйбәт кешеләр булып үҫеп, атай-әсәйҙәренең, олатай-өләсәйҙәренең, туғандарының йөҙөнә ҡыҙыллыҡ килтермәй, киреһенсә, барыһын һөйөндөрөп, ғорурландырып йәшәһен, беҙ башҡара алмаған эштәрҙе бойомға ашырһын, затыбыҙҙың, тыуған еребеҙҙең бәҫен күтәрһен, үҙҙәренә алмашҡа яҡшы ул-ҡыҙҙар тәрбиәләһен ине, тип теләйем. Әҙәм балаһына йәшәгән һайын ауырыраҡ һынауҙар бирелә бара икән: бик күп юғалтыу, хәсрәт кисерергә тура килә.  Тыуып үҫкән йортоң, ауылың йә ҡалаң ни өсөн йөрәгеңә яҡын?  Яҡындарым менән ҡасан да берәй мәл мәңгегә хушлашырға тура киләсәген аңлап, юрған аҫтында шым ғына илап алғаным да булды.  Балалар үҫтереүҙе лә ата-бабаһы, яҡын туғандары алдындағы аманаты, оло бурысы тип һанаусылар хаҡлылыр – шәжәрә өҙөлмәҫкә, тағы ла тармаҡланып, дауам итергә тейеш.  Бәхеткә күрә, әлегә ҡыуандыралар ғына: Вилдан уҡыу-яҙыу менән ныҡ ҡыҙыҡһына, хәтере шәп, әүҙем; Иҙел йырларға ярата, көйҙәрҙе бик тиҙ отоп ала, ныҡышмал.  Малайҙарыма минең етешһеҙлектәр күсә күрмәһен, тип гел хафаланам.  Эйе, туғандарыңды, яҡындарыңды яратыуҙан һәм ҡәҙерләүҙән яралалыр күңелдә Ватанға ҡарата йылы тойғолар.  Кемебеҙҙер ситтә булһа йәки ауырыһа, эстән генә уға иҫәнлек-һаулыҡ теләй инем.  Маҡтанмайым, сөнки уларҙың һәләте – минең ҡаҙаныш түгел, ә Хоҙай тарафынан бирелгән, быуындан быуынға күсеп килгән сифаттар.  Илһөйәрлек ғаиләнән башлана, тиҙәр.  Сөнки унда һинең өсөн ҡәҙерле кешеләр йәшәгән, йәшәй.  Бәләкәй саҡта кис һайын йоҡларға ятыр алдынан өйҙәгеләрҙе барлап сыға ла, һигеҙгә тулһаҡ, Аллаһ Тәғәләгә шөкөр итеп, тыныс күңел менән әүен баҙарына китә торғайным. 