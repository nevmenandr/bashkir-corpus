Дәғүәсенең дә ниндәйе бит әле – “Зенит”!  Шәмбелә “Өфө” футбол клубы өй туйланы тип әйтергә мөмкин.  Әйткәндәй, яҡташтарыбыҙ һынатманы.  Чемпионат лидерына “ихтирам күрһәтеп”, лайыҡлы 0:1 иҫәбенә еңелделәр.  Көйәрмәндәрҙең һөйөүен, һәр ваҡыттағыса, ҡапҡасыбыҙ Давид Юрченко яуланы.  Тап шул көндә уйынсыларыбыҙ төҙөкләндерелгән “Нефтсе” стадионында тәүге матчын уҙғарҙы.
 Хәҙер һәр уйында трибуналар шығырым тулы булыр, тип өмөтләнә футболсылар. Әммә иң мөһиме – көс һынашыу өфөләргә матур байрам бүләк итте. 