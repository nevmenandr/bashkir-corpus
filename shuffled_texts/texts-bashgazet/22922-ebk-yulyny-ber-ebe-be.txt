Учалыла иһә улар 4,1 саҡрымлыҡ спорт участкаһын үтәсәк, — тип һөйләне Павел Мөслимов. Раллиҙа ҡатнашыусылар унда ял итеп, автомобилдәренең техник торошон тикшереп ала.  Йәштәр сәйәсәте һәм спорт министры урынбаҫары Павел Мөслимов әйтеүенсә, сарала ҡатнашыусылар Өфөгә 10 июлдә киләсәк.

— Халыҡ-ара аэропортта палаткалы лагерь асыла.  Мәскәүҙән Ҡазан аша экипаждар Өфөгә килә.  Ярышсыларға 10780 километр юл үтергә тура киләсәк.  11 июлдә таңғы сәғәт 5-тә тәүге экипаждар юлға сыға.  Юл хәрәкәте ҡағиҙәләрен үтәп, дөйөм файҙаланыуҙағы юлдарҙан Силәбе яғына йүнәлергә тейештәр.  Артабан 11 июлдә спортсылар сик буйы пункты аша Ҡаҙағстан биләмәһенә сыға.  Улар араһында спорт машиналары, еңел автомобилдәр, джиптар ҙа бар.  Йәмғеһе 120 машина булыуы күҙаллана.  Колонна менән түгел, ә ваҡытҡа ҡарап, старт режимында юлланасаҡтар.  16 июлдә иһә дәүләт сиген үтеп, Тянь-Шань һырттарын ҡалдырып, Ҡытайға эләгәсәктәр.  Ралли 24 июлдә Пекинда тамамлана. Әйткәндәй, “Ебәк юлы” раллиһы 8 июлдә Мәскәүҙең Ҡыҙыл майҙанынан башлана.  Республика Хөкүмәтендә Башҡортостан биләмәһендә “Ебәк юлы” халыҡ-ара раллиһы этабына әҙерләнеү һәм уны үткәреү буйынса ойоштороу комитетының йомғаҡлау кәңәшмәһе булды. 