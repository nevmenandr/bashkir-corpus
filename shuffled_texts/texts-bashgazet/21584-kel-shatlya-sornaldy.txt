Кескәйҙәрҙең шатлығы иһә сағыу сығыштарында сағылды. 160 урынға иҫәпләнгән учреждение сират мәсьәләһен бөтөрөү мөмкинлеген бирҙе.
 Район үҙәге халҡының күптәнге хыялы тормошҡа ашты: ауылда заманса йыһазландырылған ике ҡатлы “Ҡайынҡай” балалар баҡсаһы сафҡа инде.  Уйын, йоҡо бүлмәләренән тыш, компьютер кластары, медицина кабинеттары бар.  Балалар баҡсаһы мөдире Әлиә Барлыбаева ҡышҡы һалҡында күңелдәргә йылылыҡ бүләк иткән етәкселәргә, төҙөүселәргә ҙур рәхмәт белдерҙе.  Балалар баҡсаһында кескәйҙәр өсөн барлыҡ уңайлы шарттар тыуҙырылған.  Халыҡтың ҙур шатлығын уртаҡлашырға Башҡортостандың ер һәм мөлкәт мөнәсәбәттәре министры Евгений Гурьев, район хакимиәте башлығы Илгиз Фәтҡуллин, “ПМК-Баймаҡ” йәмғиәте вәкилдәре килде. Иркен спорт залында сәләмәтлекте нығытырға мөмкин булһа, музыка залы йәш таланттарҙы асыуға булышлыҡ итәсәк.