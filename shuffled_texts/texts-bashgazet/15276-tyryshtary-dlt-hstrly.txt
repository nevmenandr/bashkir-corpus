Проект тормошҡа ашырыла баш­лаған мәлдән алып республика ҡаҙнаһынан 1,2 миллиард һумлыҡ дәүләт ярҙамы күрһәтелгән. Әйткәндәй, әле программаға ярашлы 140 ферма яңыртыла, 202 малсылыҡ бинаһында эш тамамланған, 34 силос-сенаж ҡоролмаһы төҙөлгән.  Дүртөйлө районында өс һөтсөлөк фермаһы файҙаланыуға тапшырылды.

 Ленин исемендәге тоҡомсолоҡ заводында капиталь ремонттан һуң 140 баш танаға иҫәпләнгән бина, Еникеев исемендәге йәм­ғиәттә, шулай уҡ “Шишмә” тоҡомсолоҡ заводында һыйыр аҙбарҙары асылды. Башҡортостанда “500 ферма” айырым маҡсатлы республика программаһына ярашлы объекттарҙы сафҡа индереү дауам итә. 