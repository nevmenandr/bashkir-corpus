Башҡортостан Хөкүмәте халыҡтың айырым категориялары өсөн торлаҡ һәм коммуналь хеҙмәткә түләүгә субсидия биреү ваҡытын 2016 йылға тиклем оҙайтты.
 Уның күләме 1 871,5 һум тәшкил иткән.  Республика ҡаҙнаһынан ошондай социаль ярҙам сара­һына 30 миллион һумға яҡын аҡса бүленә. Быйыл ай һайын кәмендә 46 мең ғаиләгә субсидия түләнгән.  Быйыл 1 ғинуарҙан 30 июнгә тиклем республикала ошо өлкәгә сығымдар стандарты күрһәткесе күп балалы һәм тулы булмаған ғаиләләр өсөн 20 проценттан 15-кә тиклем, яңғыҙ пенсионер­ҙарға 20-нән 18 процентҡа тиклем кәметел­гәйне.  Субсидия алған башҡа кешеләргә был һан 20 процент кимәлендә ҡалды­рылды. Субсидияға ҡағылышлы мәғ­лү­мәтте Республика халыҡҡа социаль ярҙам үҙәгенең рәсми порталында табырға мөмкин.