Йәмғеһе 296 453 бала донъяға килгән, шуларҙың 44 040-ы — Башҡортостанда, 42 262-һе — Татарстанда, 30 764-е — Һамар өлкәһендә, 29 953-ө — Түбәнге Новгород өлкәһендә, 29 168-е — Пермь крайында.  Башҡортостан быйыл ғинуарҙан сентябргә тиклем тыуған сабыйҙар һаны буйынса Волга буйы федераль округында алдынғылыҡты яуланы.
 Округтың ете төбәгендә халыҡ һанының тәбиғи артыуы күҙәтелгән. Республикабыҙҙа тыуым үлем осраҡтарынан 6,9 процентҡа юғарыраҡ.  Былтыр ошо уҡ осорҙа был күрһәткес 13,1 процент тәшкил иткән. 