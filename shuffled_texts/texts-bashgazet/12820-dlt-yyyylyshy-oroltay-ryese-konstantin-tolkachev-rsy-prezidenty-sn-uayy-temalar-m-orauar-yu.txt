Уның өсөн уңайһыҙ темалар һәм һорауҙар юҡ.  Шул уҡ ваҡытта, һәр айырым осраҡты дөйөмләштереп, уртаҡ проблемаларҙы, уларҙы хәл итеү йүнәлешен билдәләне. Президенттың ошондай яуаплы мәлдә үҙенең фекерен асыҡтан-асыҡ белдереүе күп нәмә хаҡында һөйләй.  Президент хәлгә аңлатма индерҙе, уның позицияһы асыҡ, аңлайышлы булды. Яуаптары илдәге һәм донъялағы хәл-ваҡиғаны тәрән белеүе, аныҡлығы менән айырылып торҙо. Ил башлығы тормоштоң төрлө өлкәләренә ҡағылған көнүҙәк һорауҙарға төплө яуап бирҙе.  Владимир Путиндың аралашыу стиле бик оҡшай.  — Бик ваҡытлы һәм мөһим сығыш.  Бөгөн Украиналағы һуңғы ваҡиғалар, шул иҫәптән хоҡуҡи һәм иҡтисади мәсьәләләр буйынса байтаҡ имеш-мимеш йөрөй. Күптәрҙе, әлбиттә, пенсия һәм эш хаҡы, социаль программаларҙың үтәлеше тотҡарланыу проблемаһы борсоно. 