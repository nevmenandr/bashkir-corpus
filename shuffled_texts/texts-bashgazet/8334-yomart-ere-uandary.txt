Улар — ысын мәғәнәһендә ер кешеһе, ваҡытын да, көсөн дә йәлләмәй, – ти хужалыҡ рәйесе. Баҫыуҙарҙы тырматыуҙы, ужым бойҙайын, күп йыллыҡ үләндәрҙе минераль ашлама менән туҡландырыуҙы тамамлап, бойҙай сәсергә төшкәндәр.  Дым ҡаплауҙа 109 агрегат ҡатнаша, 30 меңдән ашыу гектар майҙанда эш тамамланған да инде.  Быйыл улар мул уңышҡа өмөт итә.  Мәҫәлән, былтыр 20 миллион һумлыҡ сәсеү комплексы һатып алғандар.
– Хеҙмәт кешеһенә һоҡланмау мөмкин түгел, мал ҡышлатыуҙы уңышлы тамамлап, әле һабанға төштөләр.  Саҡмағош районының барлыҡ хужалыҡтары ла сәсеүгә төшкән.  Районға дүрт мең тоннаға яҡын минераль ашлама, тейешле күләмдә яғыулыҡ ҡайтарылған.

“Заря” ауыл хужалығы кооперативы эшсәндәре өсөн дә ямғыр һис ҡамасау түгел.  Ләйсән ямғыры игенселәрҙе ҡурҡытмай, киреһенсә, яңы эштәргә әйҙәй кеүек.  Ҡуҙаҡлы культураларҙы сәсеүгә 83 агрегат йәлеп ителгән.  Ужым да яҡшы ҡышлаған.  “Шифаһы булыр, яңы ергә һалған орлоҡҡа бигерәк тә килешер”, — тип ҡыуана улар.  Механизаторҙар Мират Ҡазыханов, Мәсғүт Зыяҡаев көнө-төнө баҫыуҙан ҡайтып инмәй.  Һабанда ололар менән бер рәттән йәштәрҙең дә күренеүе — ҡыуаныслы хәл, тимәк, алмаш бар тигән һүҙ.  Флүс Вәкилев, Рафаэль Шәймөхәмәтов, Азат Вәкилев, Рөстәм Кәбиров, Фәнис Ғафаров һәм башҡалар ҙа һәр аяҙ сәғәттең ҡәҙерен белергә тырыша. Иген культураларынан тыш, борсаҡ, ҡарабойҙай, шәкәр сөгөлдөрө, көнбағыш, кукуруз, рапс үҫтерәсәктәр. Хужалыҡ рәйесе, Башҡортостандың атҡаҙанған ауыл хужалығы хеҙмәткәре Зәбир Ғилемханов техникаһын, орлоҡто хужаларса әҙерләгән, һәр участкала хеҙмәтте ентекле уйлап ойошторған.  Әйткәндәй, техника паркы бында йыл һайын тиерлек яңыһы менән байытылып тора. 