Балалар ҡаласығы иһә майҙанға йәм һәм йән өргән кеүек. Биш ҡатлы йорттар араһындағы ҙур майҙан быға тиклем буш ятһа, хәҙер унда асфальт түшәлгән юл, йәйәүлеләр өсөн тротуар, автотранспорт ҡуйыу урыны, тирә-яҡ төнөн дә ялт итеп тора.  Г. САЛАУАТОВА. Ә балалар ҡаласығына килгәндә, был – "СИБУР" компанияһының "Полиэф" асыҡ акционерҙар йәмғиәтенең бүләге, "Бизнес – экология өсөн" мәрхәмәтлелек программаһына ярашлы төҙөлгән. Төҙөкләндереү эштәрен башҡарыуҙа район һәм ҡала хакимиәттәре әүҙемлек күрһәткән.  Уйын майҙансығын асыуҙа Благовещен районы хакимиәте башлығы Фәрит Фазылов, компания-инвестор вәкиле Павел Матыцын, ҡала йәмәғәтселеге вәкилдәре һәм, әлбиттә, балалар ҡатнашты.  Бер йортҡа федераль программа буйынса капиталь ремонт үткәрелгән, һөҙөмтәлә биш ҡатлы ҡәҙимге кирбес бина заманса тәҙрә-балкондары, сағыу төҫө менән йыраҡтан уҡ күҙгә ташланып тора. Урындағы уҡыу йорттары студенттары, мәктәп уҡыусылары ҡатнашлығында әҙерләнгән байрам сараһы ла бәләкәстәрҙең күңеленә хуш килде.
