Мишкә районында “Ҡала мөхите” проектын тормошҡа ашырыу әүҙем бара.  Шуның 3 миллион һумы — ихаталарҙы, 800 мең һумдан ашыуы йәмәғәт биләмәләрен төҙөкләндереүгә йүнәлтеләсәк. Сурайҙағы спорт майҙан­сығында эш август аҙағына ахырына еткереләсәк. Быйыл Мишкә ауылында өс, Сурайҙа иһә бер ихата төҙөкләндереләсәк.
 Проектты ғәмәлгә ашырыуға республика һәм федераль ҡаҙнанан 4 миллион һум самаһы аҡса бүленгән.  Әле Тыныслыҡ урамында эш бара, Сурай ауылында спорт майҙансығы төҙөкләндерелә.  Июль аҙағына тиклем Мишкәлә ихата биләмәләрен ремонтлауҙы тулы­һынса тамамлау күҙаллана. 