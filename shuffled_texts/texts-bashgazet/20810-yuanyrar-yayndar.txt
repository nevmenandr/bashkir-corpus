Ата-бабаларыбыҙҙың, ауылдаштарыбыҙҙың, яҡындарыбыҙҙың мәңгелек төйәге булған зыяраттарҙы тәртиптә тотоу – мөҡәддәс бурысыбыҙ.
 Әммә ғәзиздәренең ҡәберҙәрен тәрбиәләргә, мәрхүм­дәрҙең рухына доға ҡылырға теләгән күптәрҙең ҡайтыр урындары ла юҡ – ауылда туған-тыумасаһы ҡалмаған.  Ауылға алыҫ тарафтарҙан ҡайтҡандар туҡталып, ата-әсәһе, яҡындары рухына ҡорбан салдырыр, аят уҡытыр ине, исмаһам. Шуға күрә һәр биләмәлә тиерлек төҙөлгән мәсеттәребеҙ янында бәләкәй генә булһа ла ҡунаҡ йорто булдырыу килешер ине.  Хаҡ һүҙҙәр.  Тереләрҙең ҡәҙерен бел, үлгәндәрҙең ҡәберен бел, тигән боронғолар. 