Күгәрсендәр тамашасыларҙы ҡурай менән ҡумыҙҙа уйнап ҡыуандырҙы.  Улар башҡарыуында башҡорт халыҡ йырҙары һәм көйҙәре яңғыраны. Фестиваль йомғаҡтары буйынса балалар төркөмөндә Учалы районының “Оҙонкүл” бейеү коллективы, өлкәндәр араһында Күгәрсен район мәҙәниәт һарайының ижади төркөмө төп бүләкте яуланы.  Сараның тап ошонда уҙғарылыуы осраҡлы түгел — Ҡоншаҡ районында башҡорттар күпләп йәшәй.
 Өлкәләге Башҡорт халыҡ үҙәге рәйесе урынбаҫары Венера Аҡмөхәмәтова, Силәбе өлкәһе башҡорттары ҡоролтайы рәйесе вазифаһын башҡарыусы Наил Шәйҙуллин конкурсанттарҙы ихлас ҡотланы. Күгәрсен районы хакимиәтенең мәҙәниәт бүлеге етәксеһе Рәмзиә Хөснуллина Силәбенең “Нур” башҡорт коллективына махсус бүләк — ҡурай тапшырҙы.  Силәбе өлкәһенең Ҡоншаҡ районындағы боронғо башҡорт ауылы Һарыла төрки халыҡтары ижадының “Уралым” төбәк фестивале үтте.  Һарыла уҙғарылған фестивалдә йәмғеһе 45 ансамбль, 11 дуэт, бер трио һәм 91 солист ҡатнашты. Урындағы халыҡтан тыш, фестивалдә шулай уҡ Башҡортостандың Күгәрсен һәм Учалы райондары коллективтары ҡатнашты. 