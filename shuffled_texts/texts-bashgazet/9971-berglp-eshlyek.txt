Республика Тәбиғәттән файҙаланыу һәм экология министрлығының матбуғат хеҙмәтендә хәбәр итеүҙәренсә, 14 — 21 сентябрҙә бөтә ҡала һәм райондарҙа экологик өмәләр, биләмәләрҙе төҙөкләндереү буйынса төрлө саралар уҙғарыла. Акцияны "Terra Viva" халыҡ-ара йәмәғәт ойошмаһы менән Бөтә Рәсәй тәбиғәтте һаҡлау йәмғиәте ярҙамында "Бергәләп эшләйек!" экологик хәрәкәте ойоштора. Ул Башҡортостанда Тирә-яҡ мөхитте һаҡлау йылы саралары планына ярашлы ойошторолдо.  Уның төп йүнәлештәренең береһе — экологик мәҙәниәтте үҫтереү. Башҡортостан сүп-сар йыйыу буйынса "Бергәләп эшләйек!" тип аталған Бөтә Рәсәй акцияһына ҡушылды.
 Акцияның төп маҡсаты — экологик хәлде яҡшыртыу, ҡалдыҡтар менән эш итеү өлкәһендәге мәсьәләләргә йәмғиәттең иғтибарын йәлеп итеү. 