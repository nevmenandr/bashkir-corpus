Өлгәшелгән хеҙмәт уңыштары һәм оҙаҡ йылдар намыҫлы эшләгәне өсөн Башҡорт дәүләт медицина университетының кафедра мөдире Еникеев Дамир Әхмәт улына Рәсәй Президентының рәхмәте белдерелде; Республика клиник онкология диспансерының бүлек мөдире Монасипов Фәрит Рәшит улына, Өфө ҡалаһының 8-се клиник дауаханаһының баш табибы урынбаҫары Шевченко Йәзилә Рәшит ҡыҙына – «Рәсәй Федерацияһының атҡаҙанған табибы», «Учалы тау-байыҡтырыу комбинаты» асыҡ акционерҙар йәмғиәтенең «Үҙйылға» руднигы эшсеһе Ефремов Александр Петровичҡа «Рәсәй Федерацияһының атҡаҙанған шахтеры» тигән маҡтаулы исемдәр бирелде.