18 кеше һәләк булған һәм яҡынса 50 яраланған, уларҙың күпселеге – үҫмерҙәр.  Тәфтиш комитеты мәғлүмәттәре буйынса, металдан предметтар менән тултырылған ҡулдан эшләнгән ҡоролма шартлаған.  Ғәҙәттән тыш хәлдәр министрлығы шартлау менән бәйле ҡыҙыу элемтә ойошторҙо — 8 (3652) 55-09-05. Тәфтиш комитеты теракт статьяһы буйынса енәйәт эше асҡан.
 Кисә Керчь политехник колледжында шартлау булған.  Һуңынан шартлау тураһында енәйәт эше үлтереү статьяһына алмаштырылған.
 Ҡырым Башлығы Сергей Аксенов белдереүенсә, терактта 4-се курс студенты ғәйепләнә, ул ошо хәлдән һуң үҙ-үҙен атып үлтергән.  Зыян күреүселәр тураһында мәғлүмәт асыҡлана, тип хәбәр итә ТАСС. Ҡырымда өс көнлөк матәм иғлан ителгән.
