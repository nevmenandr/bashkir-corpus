Нурия ИБРАҺИМОВА. Ғәжәп серле был уйын ҡоралы борон-борондан айырылмаҫ юлдашыбыҙ булған.  Башҡорт ҡайғы-хәсрәтен дә ҡурайы менән таратҡан, ҡыуанысынан да ошо серле көпшәгә үрелгән. Шулай ҙа ҡурайыбыҙға иғтибар етеңкерәмәгән кеүек, минеңсә.  Шишмә ҡасабаһы. Баш ҡалабыҙҙың иң күркәм урынында уға ҙур һәйкәл ҡуйыр мәл етте түгелме?  Был турала башҡалар нимә уйлай икән?  Һуңғы йылдарҙа ғына бынамын тигән талантлы йәштәр быуыны үҫеп сыҡты, ҡурайсылар бәйгеләренең даими үткәрелеүе лә ҡыуандыра. Бөгөн дә ҡурай – тамашаларыбыҙҙың төп йәме.  Бәлки, ошо һәйкәл өсөн махсус иҫәп асырғалыр… Шәхсән мин бөгөндән үк бер айлыҡ пенсиямды күсерергә әҙер.
 Төндәрен ҡурайҙың тажы төрлө төҫтә балҡып торһа, милли республикабыҙҙың төп символын килгән ҡунаҡтарға ла ғорурланып күрһәтә алыр инек.  Милләтебеҙҙе ҡурайһыҙ күҙ алдына килтереү мөмкин түгел. 