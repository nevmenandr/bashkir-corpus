Донъяла В гепатиты менән сирләгән кешеләрҙең һаны яҡынса бер-ике миллиардҡа етә, ә С гепатитына 200 миллионлап кеше дусар. 18 – 28 июлдә Башҡортостан халҡы баш ҡаланың медицина учреждениеларында гепатитҡа бушлай тикшерелә ала.
 В һәм С гепатиттары – киҫкен инфекциялы сирҙәр, улар бауырҙы зарарлай.  Бының өсөн урында ҡан тапшырыу талап ителә. Бөтә донъя гепатитҡа ҡаршы көрәш көнөнә арналған акция 14 сәғәттән 18 сәғәткә тиклем үткәреләсәк, бының өсөн алдан 50-се поликлиниканың табип-инфекционисына яҙылырға кәрәк.
28 июлдә “Башҡортостан” лайфстайл үҙәгендә, 12 – 17 сәғәттә барлыҡ теләүселәр В һәм С гепатиттарына бушлай беренсел скрининг үтә ала.  Унан тыш, 18 – 28 июлдә Өфөнөң ҡайһы бер поликлиникаларында организмдарында В һәм С гепатиттарына антиматдәләр табылған граждандар “Фиброскан” аппаратында бауырының торошон тикшертә ала.