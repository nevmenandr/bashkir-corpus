Юҡҡа ғынамы ни, Рә­сәй­ҙең иҫәрҙәр һәм юлдар бә­лә­һенә тағы ла юлдағы ах­маҡтар өҫтәлде, тимәйҙәр.  Шулай итеп, рулдәгеләр, һеҙ­ҙең иғтибарға:
- трассала һулға боролор алдынан ҡаршы килгән машинаны үткәрәм тип туҡтап торғанда, рулде кәрәкле йүнәлешкә алдан бормағыҙ, тура тотоғоҙ.  Иҫегеҙҙә тотоғоҙ: кеше ғүмере — иң мөһиме;
- юл ситендә балалар булған­да тиҙлекте кәметегеҙ, уларҙың абайламай йәки шаярып юлға килеп сығыуы ихтимал. Бәғзе бер тәкәбберҙәрҙең ҡағиҙәләрҙе ту­паҫ боҙоуы хаҡында әйтеп тора­һы ла түгел.  Ә бит төрлө хәлдең булыуы мөмкин.  Ә юл хата­ланғанды бер ҡасан да ғәфү итмәй.  Юҡһа, кемделер бәрҙергәнде һиҙмәй ҙә ҡалыр­һығыҙ.  Бында тиҙлекте тигеҙ то­тоғоҙ, был күпкә хәүефһеҙерәк;
- ҡаршыға сығып уҙып килгән машинаның өлгөрмәүен һиҙһә­геҙ, шунда уҡ уң “поворотник”ты тоҡандырып, юл ситенә сығырға тырышығыҙ, фаралар менән яҡтыртып сигнал бирмәгеҙ, бәл­ки, кеше тәүгә рулгә ултырған­дыр;
- алда килгән автомобилдәр аҡрынайһа, мөмкинлек булһа ла, һул яҡҡа сығып уҙырға ты­рыш­мағыҙ, бәлки, улар йәйәү­ле­не үткәрәлер.  Тышҡы ра­диус­тан килгән машина тайған хәлдә күп осраҡта ҡаршы яҡ транспортҡа маңлайға-маңлай бәреләсәк;
- юлдың икенсе һыҙатына күс­кәндә, тиҙлекте арттыра төшө­гөҙ;
- “нейтрал”да йөрөргә кәңәш ителмәй, кәрәк булғанда тиҙ­лекте шәбәйтеү мөмкинлеге юғала, тормозға баҫҡанда, та­йып китеп, идараны юғалтырға мөмкин;
- башҡа транспортты уҙырға тура килгәндә, мөмкинлекте са­маларға кәрәк.  Улар кем­деңдер һаулығын, ғүмерен һаҡ­лап ҡалыр, күңелһеҙ хәлдәрҙән, бәхетһеҙ осраҡтарҙан ҡурсалар. Сөнки кем­дер арттан бәрелгәндә, ҡаршы яҡҡа сығып, фажиғәгә тарыуығыҙ ихтимал;
- тәгәрмәс ҡапыл юл ситенә эләкһә, рулде ҡаршы яҡҡа бора һалмағыҙ, уны ныҡ тотоп, аяҡты газдан алмай ғына машинаны ситкә сығарырға тырышығыҙ.  Тағы ла шуны иҫтә тотоғоҙ: һәр аварияға тиерлек юғары тиҙ­лек сәбәпсе.  Әкрен барһаң – етерһең, шәп барһаң – бөтөрһөң, тиҙәр бит.  Боҙлауыҡтар башлана ғына бит. Шуның арҡаһында бер ғәйепһеҙ кешеләр ҡаза күрә, күпме ғүмер өҙөлә. Юл билдәләрен, ҡағиҙәләрен һанға һуҡмай, саманан тыш шәп ҡыумағыҙ!  Рулде ҡырҡа юлға борғанда, һеҙҙе кинәт икенсе яҡҡа ырғытыуы мөмкин;
- оҙайлы боролоштоң эске радиусынан килгәндә, үтә иғтибар­лы булырға кәрәк.  Ҡаршы яҡҡа сыҡҡас, аҙыраҡ арттараҡ килеп, ғәмәлегеҙгә 100 процентлы ыша­ныс булғанын билдәләгеҙ, өлгөрмәҫегеҙҙе һиҙһәгеҙ, тиҙ арала үҙ юлығыҙға ҡайтығыҙ;
- уҙырға сыҡҡанда тиҙлекте саманан тыш арттырмағыҙ.  Автомобиль тиҙлеген кәметеп, үҙенән-үҙе юлға сығыр.  Водитель таныҡлығына эйә һәр кем юл хәрәкәте ҡағиҙә­лә­рен ентекләп өйрәнгәндер.  Күп­тәр колонна тапҡырында артыҡ шәбәйә һәм, өлгөрмәҫен күреп, үҙ юлына ҡайтам тип ҡапыл тормозға баҫып хата яһай, был машинаны ҡаршы яҡҡа ырғы­тасаҡ.  Йәнә тәгәрмәстәрҙе ҡыш­ҡыларына алмаштырырға онот­мағыҙ.  Хәҙер рулгә кем генә ултырмай: юғары класлы водитель дә, юл хәрәкәте ҡағиҙәләренә, автомобиль мөмкинлектәренә төшөнөп етмәгән тәжрибәһеҙҙәр ҙә.
 Шу­лай ҙа ҡайһы бер кәңәштәргә ҡолаҡ һалырға кәрәк. 