Яңы технологияға нигеҙләнгән операциялар бығаса илебеҙҙең биш төбәгендә ведомство идаралыҡтары тарафынан һыналғайны. Әйткәндәй, яңы технология нигеҙендә эш иткән хәлдә хоҡуҡтар, алыш-биреш, сикләүҙәр һәм тыйыуҙар күсемһеҙ милек урынлашҡан ер буйынса теркәлә. Башҡортостанда йәшәүселәр был уңайҙан “Росреестр”ҙың Өфө ҡалаһындағы төп биналарының береһенә (СССР-ҙың 50 йыллығы урамындағы 30/5-се йорт, 2-се зал) мөрәжәғәт итә ала. Федерация субъекттарының һәр ҡайһы­һында күсемһеҙ милеккә хоҡуҡтарҙы территорияға бәйле булмаған принцип буйынса теркәү өсөн айырым офистар бил­дәләнгән.  “Росреестр” Рәсәйҙең һәр төбәгендә, шул иҫәптән Башҡортостанда ла күсемһеҙ милеккә хоҡуҡтарҙы территорияға бәйле булмаған принцип буйынса теркәү тураһында ғаризаларҙы ҡабул итә башланы.
2017 йылдың 1 ғинуарынан үҙ көсөнә ингән 218-се Федераль законға ярашлы башҡарылған был эш халыҡҡа хоҡуҡтарҙы теркәү мәсьәләһе менән документтар ҡабул итеүсе һәм тапшырыусы офистарға теләһә ҡайҙа урынлашҡан күсемһеҙ милек объекты буйынса мөрәжәғәт итергә мөмкинлек тыуҙыра. 