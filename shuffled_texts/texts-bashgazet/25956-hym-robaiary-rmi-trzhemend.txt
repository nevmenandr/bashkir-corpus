Рәми Ғариповтың юғары оҫталыҡ менән айырылып торған тәржемәләре уҡыусыға күптән таныш.  Зәйнәб Биишева исемендәге Башҡортостан “Китап” нәшриә­тенең, “Ғүмәр Хәйәм һәм Рәми Ғарипов – замандар бәйләнеше” проекты быйыл республика Башлығының 1,8 миллион һумлыҡ грантын алды. Яңы баҫманың үҙенсәлеге шунда: уҡыусыға башҡорт шағирының төҙәтмәләре һәм иҫкәрмәләре индерелгән ҡулъяҙмаһы тәҡдим ителә.  Ғүмәр Хәйәмдең Башҡортостандың халыҡ шағиры Рәми Ғарипов тәржемәһендәге робағиҙары тәүге тапҡыр факсимиль баҫмала донъя күрәсәк. Көҙ донъя күрәсәк баҫманың тиражы – 500 дана. Ғүмәр Хәйәмдең фәлсә­фәүи робағиҙары тәржемәһе беренсе тапҡыр айырым китап булып 1992 йылда баҫылып сыҡты. 