Тоннель төҙөлөшөн тамамлау өсөн 9 миллиард һум кәрәк.  Был транспорт артерияһын сафҡа индереү өсөн тағы ла ике күпер һәм 9 саҡрым автомобиль юлы һалырға кәрәк.  Ер аҫтынан һалынған дүрт һыҙатлы юл — М5 “Урал” һәм М7 “Волга” федераль трассаһын тоташтырған автомагистралдең иң ҡатмарлы өлөшө.  Башҡортостан Башлығы Рөстәм Хәмитов Рәсәйҙең транспорт министры Максим Соколов менән Өфө йылғаһы аша күпер эргәһендәге автомобиль юлы тоннеле төҙөлөшөн ҡараны.
 Республика Башлығы әйтеүенсә, йыл һайын Башҡортостан ҡаҙнаһынан юлды тәртиптә тотоуға 200 миллион һум самаһы аҡса бүленә.  Тоннелдең оҙонлоғо — 1 249, бейеклеге — 5, һәр йүнәлештәге юлдың киңлеге — 8,5 метр. Тоннель менән бергә участканың дөйөм хаҡы 21 миллиард һум тәшкил итә. Смета хаҡы ҡиммәт булыу һәм финанслауҙың етмәүе арҡаһында ер аҫты коридоры төҙөлөшө 23 йылға һуҙылған. 