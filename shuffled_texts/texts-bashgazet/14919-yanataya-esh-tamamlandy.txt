Башҡортостандың төньяҡ-көнбайышында үткән дауыл эҙемтәләрен бөтөрөү буйынса оператив штабтан хәбәр итеүҙәренсә, төҙөкләндереү эштәре беренсе булып Краснокама районының Янаҡтай ауылында тамамланған.

 Был райондарҙа йәмғеһе 45 йорт һалына, тағы ла 419-ын тергеҙергә кәрәк.  Әле уларҙың барыһы ла төҙөкләндерелгән.  17 сентябргә ҡарата алынған мәғлүмәттәрҙән күрене­үенсә, 329 йорттоң ҡыйығы алмаш­тырылған. Күрше Ҡарый ауылында 34 йорт яңынан һалына, 80 өйҙөң ҡыйығы ал­маштырылған, тағы ла 13 йортта эш дауам итә. Был биләмәлә көслө дауылдан 42 йорт­ҡа зыян килгән.  Яңауыл районында 11 йорт төҙөлә. 