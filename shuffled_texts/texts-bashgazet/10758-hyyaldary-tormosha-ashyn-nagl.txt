Наҙгөл Өфөләге Мостай Кәрим исемендәге 158-се башҡорт гимназияһында белем ала.  Бәләкәй булыуына ҡарамаҫтан, ғәжәп тырыш, аҡыллы, сәмсел, нәзәкәтле ҡыҙҙы барлыҡ "Тамыр" менән яратабыҙ.  Наҙгөл ҡатнаша икән, тапшырыуҙы төшөрөүе шул тиклем еңел һәм рәхәт була.  Шулай уҡ әллә күпме фестивалдә еңеүҙәр яулаған "Кәкүк сәйе" телефильмында төп ролде башҡарырға ла өлгөрҙө. Дүрт йәшенән "Сәңгелдәк" тапшырыуында төшә башлаған ҡыҙсыҡ бөгөн "ӘЮЯ ҡаласығы"ның алыштырғыһыҙ алып барыусыһына әйләнде.  Ул мөхәррирҙең, режиссерҙың ни теләгәнен тәү әйтеүҙән үк аңлай, үҙенсә төҙәтмәләр ҙә индереп ебәрә. Эйе, ул — Наҙгөл Шәрәфетдинова.
 Хыялдарың тормошҡа ашһын, Наҙгөл! Уның киләсәгенең дә тик уңыштарҙан тороуын теләйек.  Тик яҡшы билдәләргә өлгәшкән ҡыҙ мәктәптә уҙған сараларҙа ихлас ҡатнаша, "Һаумы, һаумы, әкиәт!" конкурсында еңеү яуланы.  Фотоһүрәттә йылмайып торған был һөйкөмлө ҡыҙҙы барығыҙ ҙа беләһегеҙҙер. 