Ишембай районының Сәлих ауылында һайлауҙың ҡыҙған мәленә тура килдек.  Иң оло йәштәге һайлаусы Аҫылбикә Иҫәнғоловаға 93 йәш, ул өйөндә һайлау мөмкинлегенә эйә, ә бына инәйҙең тормош иптәше 90 йәшлек Миңлегәрәй Иҫәнғоловты һайлау участкаһында тап иттек.

- Һәр ваҡыт үҙем килеп тауыш бирәм, ҡатыным ғына килә алмай, - тине ул.
 Райхана Әхмәтова ейәне Аязды ла килтереп, йәш быуынға матур өлгө күрһәтте. Был юлы ғаиләләре, балалары менән дә килделәр.  Сәлихтәр элек-электән һайлауҙа әүҙем ҡаатнаша.  Ауыл мәҙәниәт йортонда урынлашҡан 2161-се һайлау участкаһына 561 һайлаусы ҡарай.
