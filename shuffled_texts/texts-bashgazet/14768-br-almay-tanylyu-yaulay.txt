Республиканың был проекты — Бөрө өсөн әһәмиәтле ваҡиғаларҙың береһе.

 Сараның төп бурысы — мәҙәни һәм йәштәр проекттарына булышлыҡ итеү йәһәтенән республика фондын төҙөү мөмкинлеген тикшереү. Октябрь майҙанында байрамса сауҙа үткәрелде. Быйыл ул республикалағы иң әһәмиәтле проекттарҙың береһе булараҡ Башҡортостан Президентының грантына лайыҡ булғайны. Ошо көндәрҙә “Бөрө алмаһы” төбәк-ара фестивале уҙҙы.  Фестивалдә эшлекле, фәнни белем биреү, спорт, экология, фольклор-һөнәр­селек һәм күңел асыу саралары үткәрелде.  Унда шулай уҡ күрше райондарҙан делегациялар саҡырылды.  Фестивалдә “Йондоҙло академия” музыкаль-хореография проекты менән таныштырҙылар.  Форумдың эшлекле өлөшөндә республиканың власть органдары, эшҡыуарлыҡ бер­ләшмәһе, ижтимағи-ғилми һәм ижади ойошмалар вәкилдәре ҡатнашты.  “Тәмле Бөрө” брендын танытыуҙа дәүләт-шәхси партнерлыҡ” тип аталған фекер алышыу майҙансығы эшләне.  Был көндө Ленин исемендәге сквер “Оҫталар урамы”на әүерелде, халыҡ кәсептәре әйберҙәре күргәҙмәһе, уларҙы һатыу ойошторолдо. 