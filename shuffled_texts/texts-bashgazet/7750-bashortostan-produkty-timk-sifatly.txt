Иҫерткес эсемлектәргә, шул иҫәптән һыраға, “Башҡортостан продукты” билдәһен ҡуйыу рөхсәт ителмәй.  Әле дәүләт комитеты 300 төрлө аҙыҡ-түлекте тикшерә.  Төп маҡсат — республика предприятиелары продукцияһына ҡулланыусыларҙың иғтибарын йәлеп итеү, тауарҙарыбыҙҙы сит төбәктәргә һәм илдәргә танытыу.
 Билдә алыуға дәғүә иткән продукттарҙың Рәсәй ҡануниәте талаптарына ярашлылығы лабораторияла үткәрелгән һынау күрһәткестәре менән раҫлана.  Республиканың Сауҙа һәм ҡулланыусылар хоҡуғын яҡлау буйынса дәүләт комитеты үҙебеҙҙә етештерелгән аҙыҡ-түлек өсөн “Башҡортостан продукты” тигән билдә эшләне.  Сауҙа һәм ҡулланыусылар хоҡуғын яҡлау буйынса дәүләт комитеты тейешле документтар ҡабул итә башланы.  Проектта урындағы сеймалдан республика биләмәһендә аҙыҡ-түлек етештергән предприятиелар ғына ҡатнаша ала.  Улар араһында “Авдон”, “Башагропродукт”, “Сибай икмәге”, “Сибай элеваторы”, “Башҡортостан колбасаһы”, “Мәләүез һөт-консерва комбинаты”, “Башҡорт ҡаҙы”, “Аллат”, “Көмөш ҡар”, “Башҡортостан туңдырмаһы” кеүек йәмғиәттәр бар. Билдәне алғас, етештереүселәр уны үҙҙәре сығарған әйберҙәргә, этикеткаларға, реклама материалдарына, алтаҡталарға, хаҡ күрһәткестәренә ҡуя ала. “Башҡортостан продукты” сайтында ғаризаны электрон төрҙә биреү мөмкинлеге бар.