Был исемгә Салауат ярһыулығы, Аҡмул­ла аҡылы, Бабич шағирлығы һеңгән.  Мостай Кәрим...  Айырыуса һуңғы тиҫтә ярым йыл арауығында Мостай Кәрим иң ҡырҡыу милли-сәйәси ваҡиғаларҙың уртаһында торҙо, милләттең аҡһаҡалы кимәленә күтәрелде.
 Көрәш-бәхәстәр иң ҡыҙыу нөктәгә еткән саҡта, ил ағаһының аҡыллы һәм ялҡынлы һүҙҙәре яңғыраны.  Аҡһаҡалдар уйсанлығы, сәсәндәр теле шул хәҡиҡәтте асып бирҙе: башҡорт ошо ерҙә донъяға килгән, ошонда ғүмер итәсәк; башҡорттарҙың үҙаллы дәүләт төҙөп, үҙ телендә һөйләшеп, үҙ етәксеһе ҡулы аҫтында йәшәр өсөн донъяла бер генә урын бар, ул – Башҡортостан! Тормошонда ла, ижадында ла халҡыбыҙҙың яҙмышы өсөн янды, рухын, бәҫен күтәрҙе, олпатлыҡ һәм дәрәжәлек менән уның хәстәрен ҡурсаланы.  Башҡортостандың халыҡ шағиры Мостай Кәрим был донъяла һикһән алты йыл йәшәне.  Эйе, Мостай Кәрим – башҡорт халҡы өсөн бары тик үҙенә генә хас, мәңге тере, мәңге асыласаҡ хазина ул. Хәтерегеҙҙәлер, 1990 – 2000 йылдарҙағы ваҡиғалар бына-бына шартлап өҙөлөргә етешкән көсөргәнешле шарттарҙа барҙы.  Башҡортостандың халыҡ шағиры Рауил Бикбаев һүҙҙәренсә: “Мостайҙы бары тик уның үҙе менән генә сағыштырырға мөмкин!”