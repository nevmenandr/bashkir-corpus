Бер тапшырыуҙың да эфирға мәңге­леккә килмәүе, уның үҙгәреп, алмаштырылып тороуы яҡшы аңлашыла, тик был аҙымдың халҡыбыҙ мәнфәғәтенә, үҫешенә бәйле булырға тейешлеге лә көн кеүек асыҡ. Тамашасылар йотлоғоп ҡараған һәм ябай халыҡ ҡатнашлығында ойошторолған “Телеүҙәк”, “Ҡайтайым ауылыма”, “Арыҫлан” ир-егеттәр клубы” кеүек тапшырыуҙар ниңәлер юҡҡа сыҡты.
 Аталған программаларҙың урынына “Хиромант” фильмы, “Ҡорамға юл” тапшырыуы ҡуйылды.  Әйткәндәй, “Хиромант”ты бар федераль каналдар ҙа бер нисә тапҡыр эфирға сығарҙы, Митро­политтың вәғәздәре лә башҡаларында йыш күрһәтелә.