Гөлкәй АЛЛАҒОЛОВА. Башҡортостан Республикаһының закон менән нығытылған атамаһы боҙола. Тәрән ғәжәпләндергән бер мәсьәлә хаҡында еткергем килә. Һуңғы ваҡытта донъя кимәлендә танылыу яулаған Башҡортостан Республикаһын йыш ҡына Башкирия тип атауҙарын ишетәм.  Өлкәнәйә барған һайын ғүмерҙең ҡәҙерен баһалау менән бергә борсолоуҙар ҙа арта икән.  Был күренеш ҡануниәтте һанға һуҡмау була түгелме?  Ҡаҙағстан, Татарстан, Үзбәкстан, Мари Иле һәм башҡа төбәктәрҙең исемдәре бер ҙә үҙгәртелмәй ҙә баһа!  Борон-борондан Башҡорт иле тип йөрөтөлгән Башҡортостан ни өсөн Ичкерия, Чехия кеүек Башкирияға әйләнә әле?!  Хатта радио һәм телевидение дикторҙары ла ҡайһы ваҡыт "Башкирия" тип тәҡрарлай.
 Сит ил ҡунаҡтары һәм туристар Башҡортостан тип һөйләй, ә ошо ерҙең һыуын эскән, икмәген ашаған ҡайһы берәүҙәр өсөн ул, ни сәбәплелер, Башкирияға әйләнде.  Өфө ҡалаһы.