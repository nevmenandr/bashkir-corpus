Форум нигеҙендә ҡайһы бер ҙур компаниялар, сәнәғәт предприятиелары һәм ойошмалары менән инвестиция, хеҙмәттәшлек тураһындағы килешеүҙәргә ҡул ҡуйыу күҙаллана.  Төбәк етәксеһе йыйындың пленар ултырышында, энергетика сессияһында ҡатнаша, “Рәсәй төбәктәре экспорты — яңы сиктәрҙе үтеп” эшлекле дискуссияһында сығыш яһай. Эш планына ярашлы, делегациялар төбәктәрҙең социаль-иҡтисади үҫеш мәсьәләләре, атап әйткәндә, милли проекттарҙы тормошҡа ашырыу, Рәсәй төбәктәренең инвестиция ҡеүәһен арттырыу, дәүләт идараһында өр-яңы алымдарҙы ғәмәлгә индереү, технологик алға китеште тәьмин итеү өсөн фән ҡаҙаныштарын файҙаланыу буйынса “түңәрәк өҫтәл”дәрҙә, эшлекле осрашыуҙарҙа, һөйләшеүҙәрҙә ҡатнаша. Республика Башлығы Рөстәм Хәмитов етәкселегендәге рәсми делегация 24 – 26 майҙа үткәрелгән ХХII Петербург халыҡ-ара иҡтисади форумына юлланды.
