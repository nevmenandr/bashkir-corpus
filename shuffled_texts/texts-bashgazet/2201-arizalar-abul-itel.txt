Өфө хакимиәтенең мәғлүмәт-аналитика бүлегендә хәбәр итеүҙәренсә, 1 ноябрҙән “Башҡортостан Республикаһының социаль картаһы”на эйә булған кешеләр генә льготалы хаҡ буйынса юл йөрөйәсәк. Хәтерегеҙгә төшөрәйек: әле республикала берҙәм социаль юл йөрөү билетының хаҡы айына — 400 һум.  Әлфиә ШӘРӘФЕТДИНОВА. Әле карталарҙы сығарыуға ғаризалар ҡабул ителә.  Бының өсөн Башҡортостан Республикаһы Хеҙмәт һәм халыҡты социаль яҡлау министрлығының территориаль органдарына мөрәжәғәт итергә кәрәк. Бер нисә айҙан “Башавтотранс” йәмғиәтенең транспорт карталары ғәмәлдә булыуҙан туҡтаясаҡ.  Өҫтәмә мәғлүмәтте түләүһеҙ 8-800-100-8180 телефоны аша алырға мөмкин.
 Билет Башҡортостанда трамвай, троллейбус, муниципаль автобустарҙа һәм паромдарҙа, шулай уҡ Башҡортостан йылға пароходлығы судноларында льготалы юл йөрөү хоҡуғын бирә. Шул уҡ ваҡытта ниндәй ҙә булһа лимит юҡ. 