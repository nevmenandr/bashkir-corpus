Былтырғы йомғаҡтарға ҡарағанда, төҫлө металлургияны үҫтереү йәһәтенән ҡуйылған маҡсат уртаса 85–90 процентҡа үтәлгән.  Бынан тыш, тармаҡта 530 яңы эш урыны булдырылған, уртаса айлыҡ хеҙмәт хаҡы 9,7 процентҡа артҡан. Шул уҡ ваҡытта төбәктә алтын, көмөш кеүек ҡиммәтле металдар сығарыу артҡан.  Республика Хөкүмәтендә үткән оператив кәңәшмәлә сәнәғәт һәм инновация сәйәсәте министры Алексей Карпухин хәбәр итеүенсә, программа саралары бюджеттан тыш сығанаҡтар – Урал тау-металлургия компанияһы ҡарамағына ингән биш предприятие аҡсаһы – иҫәбенә тормошҡа ашырылған.  Министр әйтеүенсә, 2011–2015 йылдарҙа тау-руда предприятиелары ошо эшкә 27,4 миллиард һум бүлгән.  Башҡортостанда 2011–2015 йылдарға иҫәпләнгән Төҫлө металлургияны үҫтереү программаһын тормошҡа ашырыуға йомғаҡ яһалды.
 Һалым түләү буйынса үҫеш 24 процент тәшкил итә.