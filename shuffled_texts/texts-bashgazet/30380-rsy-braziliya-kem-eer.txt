Ә турнир еңеүсеһе “Алтау финалы”нда асыҡланасаҡ. Быйыл төп командаларға Рәсәй, Бразилия, Италия, АҠШ, Ҡытай, Сербия, Франция, Аргентина, Иран, Польша, Германия, Япония вәкилдәре инә. Баш ҡалабыҙҙағы этапта Рәсәй, Бразилия, Ҡытай, Иран командалары ҡатнаша.  Исемдәре бөтә донъяға билдәле данлыҡлы спортсыларҙы күрмәй ҡалмағыҙ! Хәтерегеҙҙәлер, 2012 йылда Лондондағы Йәйге олимпиадала Рәсәй йыйылма командаһы тап Бразилия волейболсыларына ҡаршы финал матчында тәүге тапҡыр олимпия чемпионы исемен яуланы.  Был командалар араһындағы яңы турнир былтырҙан бирле ошоғаса булған “Донъя лига”һын алмаштырҙы.

“Милләттәр лигаһында” 16 команда үҙ-ара көс һынаша.  8-10 июндә Өфөлә “Милләттәр лигаһы” халыҡ-ара ярышының Рәсәй этабы уҙа.  Ярыш миҙгеле һөҙөмтәләре буйынса, иң аҙаҡҡы ике команданы дәғүәселәрҙән иң яҡшылары алмаштыра.  Шуларҙың 12-һе – төп статуста, дүртәүһе – дәғүәсе. 