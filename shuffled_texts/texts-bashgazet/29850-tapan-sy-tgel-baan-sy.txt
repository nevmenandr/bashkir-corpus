Сит балалар булмай, тип әйтеүҙәрендә лә хаҡлыҡ бар.  Халҡыбыҙҙың был тапҡыр әйтемен һәр кем яҡшы белә.  Кемдер үҙ балаларын ҡарамай, әсә — ҡыҙҙы, атай улды белмәгән заманда, тот та сит баланы үҙ тәрбиәңә алырға йөрьәт ит әле?! Һуңғы йылдарҙа Әсәлек капиталын түләү, күп балалы ғаиләләргә ер майҙандарын бушлай биреү республикала демографик хәлде яҡшыртыуға бер аҙ булышлыҡ итһә, ташланған балалар проблемаһы әле булһа йәмғиәтебеҙҙә осрай.  Улар һәр районда һәм ауылда тиерлек осрай.  Уларҙың береһе лә ҡасандыр үҙ иңдәренә оло яуаплылыҡ алғаны өсөн үкенмәй, киреһенсә, уллы йәки ҡыҙлы булыуҙары менән Хоҙайға рәхмәт уҡый.  Изге күңелле, оло йөрәкле, мәрхәмәтле ғаиләләр менән һеҙҙе лә яҡындан таныштырабыҙ. Бөгөн беҙ шундай оло аҙымға барған, ташланған балаларға әсәлек наҙын тигеҙ өләшкән, атай һөйөүен бүләк иткән ғаиләләр менән таныштырырға булдыҡ.  Әгәр ҙә һин алдан ныҡлы ҡарарға килеп, шундай яуаплы аҙымға барғанһың икән, тимәк, һин ул бала яҙмышын, киләсәген үҙ ҡулыңа алғанһың, һәм уның өсөн һин яуап бирергә тейешһең.  Баланы табып, уны ҡарамай, сабыйҙың тәүге көндәренән үк баш тартыусылар йәки әсәлек хоҡуғынан мәхрүм ителеп, аҙаҡ балалар йортона тапшырғандар ҙа арабыҙҙа юҡ түгел.  Сираттағы геройҙарым — тап шундай оло йөрәкле, миһырбанлы кешеләр.  Улар менән осрашып аралашҡанда был ғаиләләрҙең рухи ныҡлығына аптырап та, һоҡланып та ҡуяһың.  Шуныһы ҡыуаныслы — ата-әсә наҙынан мәхрүм ҡалған ҡыҙ һәм малайҙарҙы үҙ ҡанатына алған, йөрәк йылыһын өләшкән, ситләтмәй, ҡыйырһытмай, үҙенекеләй күреп, матур тәрбиә биргән ғаиләләр байтаҡ. Кемдер был аҙымға йөрәк ҡушыуы буйынса бара, икенселәрҙе яҙмыш ошо юлға илтә.  Тормош һынауҙарына ташланған балаларҙы үҙ ҡосағына алып, бар йөрәктән уларға наҙ һәм һөйөү бүләк иткән ғаиләләр ысын күңелдән хөрмәткә, иғтибарға лайыҡ. 