Һорауҙарығыҙҙы алдан гәзиттең электрон почтаһына (bashgazet@mail.ru) ебәрә йәки 272-35-20 телефонына шылтыратып әйтә алаһығыҙ.  Социаль, мәҙәниәт, әҙәбиәт һәм башҡа тармаҡтарға ҡағылышлы мәсьәләләр ҙә һеҙҙе ҡыҙыҡһындыралыр.
28 ғинуарҙа көндөҙгө сәғәт 11-ҙән 1-гә тиклем үткәреләсәк “тура бәйләнеш”тә Баш­ҡортостан Республикаһының Дәүләт Йыйылышы – Ҡоролтай Рәйесе урынбаҫары, шағирә Йомабикә Сәләхетдин ҡыҙы ИЛЬЯСОВА гәзит уҡыу­сыларҙы борсоған һорауҙарға яуап бирәсәк. Бөгөнгө тормошобоҙҙо закондарһыҙ күҙ алдына ла килтереп булмай, сөнки хоҡуҡи дәүләттә йәшәйбеҙ.  Хәҙерге депутаттар нимә менән мәшғүл, халыҡты борсоған мәсьәләләрҙе хәл итеү өсөн ниндәй закондар кәрәк?  Депутатҡа ҡабул итеүгә нисек эләгергә?  Ҡанундарҙың үтәлешенә контроль нисек тормошҡа ашырыла?  Ә инде “тура бәйлә­неш” уҙғарылған көндә һәр кем Йомабикә Ильясова менән ошо телефондар аша аралаша ала: 272-75-30, 272-05-43.