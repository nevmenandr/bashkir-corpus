Башҡортостандың ауыл хужалығы министры Николай Коваленко фестивалгә арналған матбуғат конференцияһында ошо турала хәбәр итте.
– Сараның төп үҙенсәлеге — етештереүселәрҙең ҡулла­ныусылар, Өфө халҡы менән туранан-тура аралашыуы.  Быйыл фестиваль Европа карнавалы рухында үтәсәк.  Фестиваль сиктәрендә “Баш һөтсөнөң министрлығы” эшләйәсәк.  Төрлө майҙансыҡтарҙа күңел асыу саралары ойошторола, байрамға Өфөнән һәм күрше төбәктәрҙән режиссерҙар, артистар йәлеп ителә.  Һигеҙ тоҡомсолоҡ хужалығы һыйыр, кәзә, йылҡы малы алып киләсәк.  Унда бер стакан һөт менән “Һөт иле” гражданының паспортын алырға мөмкин буласаҡ. Байрамдағы һөтсөлөк фермаһы ла ҙур ҡыҙыҡһыныу тыу­ҙырырға тейеш.  Был айырыуса мөһим, сөнки сауҙа селтәрҙәренә бөтә предприятиелар ҙа үҙ тауарын сығармай.  Мәҫәлән, әүәлге йәр­минкәләрҙән һуң Яңауыл һөт заводы танылыу яулап, уның ризыҡтары магазин кәштәләренән урын алды, — тине министр. Ошо шәмбелә Өфөлә үтәсәк “Һөт иле” Бөтә Рәсәй фестивалендә республикала һөт һәм һөт ризыҡтары етештергән 27 предприятие үҙ тауарын тәҡдим итә.

 Ҡунаҡтар уларҙы һауыу барышын күҙәтеп, йылы һөттән ауыҙ итеү мөмкинлегенә эйә буласаҡ.