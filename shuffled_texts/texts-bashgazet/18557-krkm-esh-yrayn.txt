Редакция хеҙмәткәрҙәренә халыҡты илдәге, донъя­лағы хәлдәр менән ентекле таныштырып торғандары өсөн ҙур рәхмәт еткерәм.  “Иман” махсус битен тормошсан кәңәштәре өсөн оҡшатам.  Киләсәктә лә был эш матур дауам итһен ине. “Башҡортостан” респуб­ли­ка­быҙҙың мәҙәниәтен, иҡтисадын, ижтимағи-сәйәси тормошон, бүтән өлкәләрҙе даими яҡтырта.  Почта ташыусыны түҙемһеҙләнеп көтөп алабыҙ.
 “Башҡортостан”дың тоғро дуҫтарының береһемен.  Һуңғы ва­ҡыт­та күптәрҙе, бигерәк тә ауыл халҡын ҡыҙыҡһындырған тема – шәхси ерҙәрҙе файҙаланыу – тураһында яҙмаларҙың йыш баҫылыуы ҡыуандыра.  Яратҡан баҫмамдың бер һанын ғына ла уҡымай ҡалдырһам, күңелемә нимәлер етешмәгән кеүек. 