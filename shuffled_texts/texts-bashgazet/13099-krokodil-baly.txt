Бик тәрәндә йәшәмәгәнлектән, крокодил балыҡ менән хатта һәүәҫкәр аквалангистар ҙа таныша ала. Оҙонлоғо бер метрға етә.  Тәне оҙонса, йәйпәк, тешле аллигаторҙы хәтерләтә.  Уны Көньяҡ-Көнсығыш Азия, Австралия ярҙарының мәрйен рифтарында, Һинд океанында һәм Ҡыҙыл диңгеҙҙә осратырға мөмкин.  Бик тыныс та, кешенән ҡурҡмай.  Был балыҡ шәфҡәтлеләр рәтенә ҡараһа ла, арҡаһынан һыйпарға ярамай, сөнки ҡанаттары ағыулы ҡылсыҡ менән ҡапланған.  Көн буйы табышын көтөп, һыу төбөндә ята. 