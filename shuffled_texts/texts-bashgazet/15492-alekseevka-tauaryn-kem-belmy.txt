Башҡортостандың иң ҙур агросәнәғәт предприятиеһы бу­лараҡ, совхоз күп төрлө йәшел­сә, ауыл хужалығы тауарҙары етештерә.  “Алексеевка” совхозы, Мәскәү ҡалаһында “Алтын көҙ” ХVI Рәсәй агросәнәғәт күргәҙмәһендә ҡатнашып, бер алтын, өс көмөш миҙал яуланы.

 Бер квадрат метр майҙандан 50 килограмм йә­шел­сә йыйып, Рәсәйҙә рекордлы уңыш алдылар.  Етештерелгән тауар Башҡортостандың ҡала-ауылдарына ғына түгел, башҡа өлкәләргә лә ебәрелә.
“Алексеевка” совхозы ябыҡ грунтта — 14, асығында туғыҙ тонна йәшелсә һәм картуф, байтаҡ иген, 20 мең тоннаға яҡын ҡатнаш аҙыҡ, ете мең тонна һөт етештерә.  Бында ҡыяр, помидор, йәшел һуған, борос, баклажан, редис, еләк, бәшмәк, сәскә, лимон да бар, шулай уҡ 15 төр һөт ризығы әҙерләнә.  Биш гектар майҙан­да ҡыяр үҫтереү өсөн теплица төҙөй башланыҡ.  Үҙ­ҙәренең иген таҙартыу, һаҡлау комплексы, ҡатнаш аҙыҡ заводы, тирмәне лә бар.
— Бөгөн “Үҙебеҙҙекен һай­ла” акцияһына ярашлы бик күп ойошмалар менән хеҙмәттәш­лек итәбеҙ.  Үҫ­те­релгән йәшелсә, еләк-емештең экологик яҡтан та­ҙа­лығын билдәләргә кәрәк.  Хәҙерге заман талаптарына яуап биргән, авто­матлаштырылған ҡоролма бу­ла­саҡ, — тип киләсәккә уй-ниәт­тәре менән уртаҡлашты “Алексеевка” совхозы” дәүләт унитар ауыл хужалығы пред­приятиеһы директоры Евгений Николаевич Майстренко. Бындағы иң ҙур теплица комбинаты заманса голланд технологияһы буйынса эш­ләнгән. 