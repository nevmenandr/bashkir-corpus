Контроль өсөн ғәҙәттән тыш ведомство-ара комиссия ойошторолдо, уға Хөкүмәт Премьер-министры урынбаҫары Эрнст Исаев етәкселек итә.  Бындай саралар хәүефле һәм карантинлы сирҙәр буйынса хәлдең ҡырҡа насарайыуына бәйле.  Комиссия составына ил һәм республика министрлыҡтары, ведомстволары, контроль органдары, көс структуралары, ҙур агросәнәғәт предприятиелары вәкилдәре инде, тип хәбәр ителә Башҡортостандың хоҡуҡи мәғлүмәт порталында. Башҡортостан Хөкүмәте республикала мал бешмәһе, Африка тағуны сирҙәренең таралыуына юл ҡуймау маҡсатындағы комплекслы саралар планын раҫланы.
