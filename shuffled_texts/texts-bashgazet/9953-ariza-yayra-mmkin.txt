Әлеге ваҡытта Башҡортостанда федераль льготаларҙан файҙаланыусы 367 мең кеше йәшәй.  Уларҙың 318 меңе ташламаларҙы аҡсалата алыуҙы хуп күргән. Әгәр ҙә быға тиклем ҡабул иткән ҡарарығыҙ үҙгәрә икән – Пенсия фондына рәхим итегеҙ. Әлеге ваҡытта айлыҡ социаль пакеттың хаҡы – 839,65 һум, шул иҫәптән уның 646,71 һумы – кәрәкле дарыуҙар менән тәьмин итеү; 100,05 һумы – шифахана-курорттарҙа дауаланыуға путевка алыу; 92,89 һумы ҡала яны тимер юл транспортында бушлай йөрөү, шулай уҡ ҡала-ара транспортта дауаланыу урынына түләүһеҙ барып ҡайтыу өсөн тәғәйенләнгән. Ғәмәлдәге ҡануниәт буйынса ғаризаны йыл һайын яҙыу мотлаҡ түгел.  1 октябргә тиклем федераль льготаларҙы файҙаланыусылар социаль хеҙмәттәр йыйылмаһынан йәки уның айырым өлөштәренән баш тарта ала.  Шулай уҡ ғариза яҙып, льготаларҙы кире ҡайтарырға мөмкин.
