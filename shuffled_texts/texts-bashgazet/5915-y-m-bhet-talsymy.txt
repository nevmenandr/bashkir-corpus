Матур, тылсымлы гөлдөң “Аҡ елкән” тигән исеме лә бар — сәскәләре елкәнгә оҡшаған. Күптәрҙең әйтеүенсә, йортта һөйөү һәм бер-береңә хөрмәт юғалһа, аңлашылмаусанлыҡ, айырылышыу мәлендә “ҡатын-ҡыҙ бәхете” “үлә”.  Дөрөҫ тәрбиәләгәндә, был гөл йылына ике тапҡыр — яҙ-йәй һәм көҙ-ҡыш — сәскә ата.  Сәскәләре һулып барғанда, уларҙы ҡырҡырға кәрәк, шул саҡта яңылары тиҙерәк барлыҡҡа килер. Ырым буйынса, гөлдө башҡаларға бирергә ярамай — ул үҙе менән бәхетеңде алып китә.  Бүләккә бирелгән спатифиллум шәхси тормошҡа ыңғай йоғонто яһай.  Ғәҙәттә, гармония булһын өсөн спатифиллумға йәнәш ултыртып антуриумды (“ир-ат бәхете”) үҫтерәләр. Ябай телдә “ҡатын-ҡыҙ бәхете” тигән исем алған спатифиллумды гүзәл зат бик яратып үҫтерә.
 Уны йәш ҡатынға биреү айырыуса һәйбәт: уға һәр яҡлап уңыш йылмайыр, кейәүҙә булмағанға — мөхәббәтен табырға, әлегә балаһыҙҙарға әсәлек бәхетен татырға ярҙам итер. 