Улар араһында депутаттар һәм етәкселәр, ветеринарҙар һәм малсылар, табиптар һәм слесарҙар, уҡытыусылар, музей, сауҙа хеҙмәткәрҙәре, урмансылар, китапханасылар һәм журналистар бар ине.  Ул бүләк­ләнеүселәргә Рөстәм Хәмитов исеменән намыҫлы хеҙмәттәре, республиканың һәм илдең үҫешенә тос өлөш индергәндәре өсөн рәхмәт белдерҙе.
 Республика йортонда төбәк Башлығы Хакимиәте етәксеһе Сергей Молчанов Башҡортостандың дәүләт наградаларын тапшырыу тантанаһын үткәрҙе.  Был көндө мәҙәниәт, һаулыҡ һаҡлау, мәғариф, иҡтисад кеүек тармаҡтарҙың 45 хеҙмәткәре награда алды.  Коллегаларыбыҙ — “Урал сасси” гәзитенең баш мөхәррире Юрий Михайлов, “Өмет” гәзитенең хаттар бүлеге мөдире Гөләрә Арыҫланова, “Башҡорт­остан” дәүләт телерадиокомпанияһының “Тамыр” каналы комментаторы Гөлфиә Раянова (һүрәттә) — “Башҡортостан Республика­һының атҡаҙанған матбуғат һәм киң мәғлүмәт хеҙмәткәре” тигән маҡтаулы исемгә лайыҡ булды.