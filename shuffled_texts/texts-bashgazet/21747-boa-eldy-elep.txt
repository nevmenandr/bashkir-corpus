Сарала Ярославль, Силәбе, Тверь, Смоленск, Пенза, Омск, Түбәнге Новгород, Свердловск өлкәләренән, Санкт-Петербург, Мәскәү ҡалаларынан йөҙҙән ашыу спортсы ҡатнашасаҡ.  Чемпионат программаһына ярашлы, спортсылар 500, 1000, 1500, 3000 метр дистанцияға йүгерәсәк.  Был ярыш төрө буйынса турнир Башҡортостанда тәүгә уҙғарыла.
 17 – 20 мартта Стәрлетамаҡ ҡалаһында шорт-трек буйынса Рәсәй чемпионаты үтәсәк.  Боҙ аренаһына Олимпия чемпиондары Руслан Захаров, Владимир Григорьев, Рәсәй йыйылма командаһы лидерҙары Софья Просвирнова, Әминә Малагич сығасаҡ. Ярыштар иртәнге сәғәт 11-ҙә башланасаҡ.  Сараны тантаналы асыу сәғәт 2-лә үтәсәк.  Тамашасыларға инеү бушлай.