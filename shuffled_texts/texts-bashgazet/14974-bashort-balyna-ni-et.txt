Санкт-Петербург Хөкүмәте ҡалалағы алты күмәртә базаһына һәм 15 ҙур сауҙа ойошмаһына Башҡортостан умартасылыҡ һәм апитерапия үҙәге менән килешеү төҙөү мөмкинлеген тикшерергә тәҡдим итте. Үҙәктең бүлек етәксеһе Надежда Шмидт әйтеүенсә, был эш импортты алмаштырыуға ярашлы тормошҡа ашырыла.  Санкт-Петербург губернаторы Георгий Полтавченко Башҡортостан умартасылыҡ һәм апитерапия ғилми-тикшеренеү үҙәгенең Нева ярындағы ҡала халҡын юғары сифатлы башҡорт балы менән тәьмин итеү тураһындағы теләген хупланы.

