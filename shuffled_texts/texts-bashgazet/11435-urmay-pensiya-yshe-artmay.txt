Пенсияға сығыу йәшен арттырыу Рәсәй өсөн ҡулай түгел, тигән фекерҙә илдең хеҙмәт һәм социаль яҡлау министры Максим Топилин.


— Ғүмер оҙайлығы 75 — 80 йыл тәшкил иткән илдәрҙә генә, ҡағиҙә булараҡ, пенсияға сығыу йәше юғары.  Шуға күрә пенсия йәшен арттырыу Рәсәй өсөн ҡулай тип әйтеп булмай, — тине министр. Рәсәйҙә әлегә был күрһәткес — 70.  Хаҡлы ялға сыҡҡандан һуң, тағы ла биш йыл үткәс, тейешле органға мөрәжәғәт итһәгеҙ, тәғәйенләнгән түләүҙе — 36, страховка өлөшөн 45 процентҡа, йәғни 1,5 тапҡырға, арттырыу мөмкинлеге бар, — тине Максим Топилин. Октябрҙә уртаса эш хаҡы 22 470,4 һум тәшкил иткән. Рәсәйҙең Хеҙмәт һәм социаль яҡлау министрлығы сайтында хәбәр ителеүенсә, пенсия системаһын оҙайлы үҫтереү стратегияһы нигеҙендә эшләнгән һәм декабрь айында ҡабул ителгән закондар хаҡлы ялға сығыу йәшен арттырыуҙы күҙ уңында тотмай.
— Бынан тыш, ялға сыҡҡас та эшләгән граждандың пенсияһы ла юғарыраҡ булмаҡсы.  Әйткәндәй, Башҡортостанда былтыр сентябрь — ноябрь айҙарында 2 013,9 мең эшләгән кеше булған. 