Текләберәк ҡарап, нескә ялтырауыҡ ептәр ҡушылғанлығын төҫмөрләгәс кенә яһалмалығын аңғараһың.  Сағыу сәскәләр – хаҡлы ялдағы Вера Шуткованың ижад өлгөләре.  Көндәлек ҡулланыуға түгел, ә йыһаздарға, йорт эсенә йәм биреү өсөн тәғәйенләнгән улар. Йәйге миҙгелдә сәскә таждарын йыйып, киптереп, һуңыраҡ уларҙы үтекләп, һәр ҡайһыһын айырым ҡаты ҡағыҙ битенә йәбештереп эшләгән.  Китапханасы Әнисә Саттарованың төрлө ҙурлыҡтағы ағас рамдарға беркетелгән һүрәттәренең һәр ҡайһыһы — сәнғәт әҫәре.  Буш ҡул менән сығып китмәйҙәр – нимә булһа ла һатып алалар.  Баҡтиһәң, Әнисә ханым көн һайын кәмендә өс сәғәт ваҡытын ошо мөғжизәле гүзәллекте тыуҙырыуға бағышлай. Төрлө ҙурлыҡтағы һәм төҫтәге мәрйендәрҙән дә тылсым донъяһы – ҙур булмаған гөлләмәләр, биҙәнеү әйберҙәре яһаусылар бар икән.  Эргәлә теҙелгән нәзәкәтле түңәрәк салфеткаларҙы хеҙмәт ветераны Фәнисә Ғәлиева бәйләгән.  Район үҙәгендә, Советтар Союзы Геройы Муса Гәрәевтең музейы бинаһында, ҡул эштәре күргәҙмәһе асылды.  Әйткәндәй, бындай саралар Үрге Йәркәйҙә һуңғы дүрт-биш йылда даими уҙғарыла.

“Һөйгәндәрен, туғандарын, дуҫтарын ҡотларға теләүселәр өсөн был күргәҙмәлә ҡул эшенә маһир ағайҙар һәм апайҙар күңел йылыһын ҡушып яһаған әйберҙәрҙе бүләккә һатып алыу мөмкинлеге бар”, — ти музей директоры Рәйес Хәбиров. Йәшел, көрән малахит ҡумталар еренә еткереп эшләнгән, улары кәрәкле ҡағыҙ-фәләнде йә иһә биҙәнеү-төҙәнеү әйберҙәрен һаҡлау өсөн ҡулайлы.  Ифрат зауыҡлы итеп бәйләнгән кейем-һалым, шәл-яулыҡтарға сауҙа үҙәктәрендәгегә ҡарағанда түбәнерәк хаҡ ҡуйылған. Матурлыҡтан күҙҙәр ҡамаша.  Йылына бер тапҡыр ғына уҙғарылғас, өҫтәүенә бер ай ғына эшләгәс, бирелгән ваҡытты һөҙөмтәлерәк файҙаланып ҡалырға ашығалар.
“Йүне барҙың көнө бар”, ти халыҡ мәҡәле.  Гөлләмәләре оҙайлы, ентекле, эҙмә-эҙлекле һәм иҫ китмәле сабырлыҡ менән башҡарылған.  Оҫталар һәм оҫтабикәләр, яңы эштәрен килтереп, экспозицияны тулыландырып тора.  Үрге Йәркәйҙәге махсус коррекция мәктәбендә балалар уҡытыусылары Әнфисә Миңлеғәлиева етәкселегендә аҡ балсыҡтан ижад иткән йәнлектәр, ҡала магазинында һатылған сувенирҙан һис кенә лә ҡайтыш түгел.  Тәү күреүҙә алда ниндәйҙер рәссамдың майлы буяу менән буҫтауға төшөргән картиналары эленгән икән тип тораһың.  Күргәҙмәнән кеше өҙөлмәй.  Нәфис һауыттарҙағы ап-аҡ, алһыу, ҡыҙыл рауза сәскәләрен һис кенә лә ырғаҡ менән бәйләнгән тимәҫһең – тере кеүек улар.  Тормошто яратып йәшәүҙәре, эшһөйәрлектәре менән айырылып торған Илеш халҡы, шулай итеп, күңел күтәреүҙең яңынан-яңы юлдарын таба, йәшәйешенә сағыулыҡ, әүҙемлек өҫтәй.