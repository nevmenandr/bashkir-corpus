29 китапханасы, өс тележурналист һәм бер уҡыусы бәйгенең еңеүселәре тип танылды.  Бәйгелә 120-нән ашыу эш ҡатнашты.  Әхмәтзәки Вәлиди исемендәге Милли китапханала “Йылдың иң яҡшы китабы” республика конкурсында еңеүселәрҙе бүләкләү тантанаһы һәм “Автограф көнө” уҙғарылды.
 Гөлнур Яҡупованың “Ҡатындар” әҫәре “Тормош прозаһы” номинацияһында йылдың иң уҡымлы китабы тип танылды.  Эштәр “Тормош прозаһы”, “Икһеҙ-сикһеҙ шиғриәт”, “Яратҡан тарихи китабым” номинацияларында баһаланды.  “Яратҡан тарихи китабым” номинацияһында – Михаил Чвановтың “Загадки штурмана Альбанова” китабы, “Икһеҙ-сикһеҙ шиғриәт”тә Тамара Ғәниеваның рус телендәге “Наедине с собой” шиғырҙар йыйынтығы еңеп сыҡты. Уларға сертификаттар бүләк ителде.