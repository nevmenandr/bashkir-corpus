Документ холдинг предприятиелары өсөн тауар һәм хеҙмәт һатып алыуҙа Башҡортостан ойошмаларының ҡатнашыуын күҙ уңында тота. Осрашыу барышында Урал тау-металлургия компанияһы предприятиеларында рес­пуб­лика ойошмаларының юғары тех­но­ло­гиялы, шул иҫәптән импортты алмаштырған продукцияһын файҙаланыуҙы киңәйтеү буйынса “юл картаһы”на ҡул ҡуйылды.  Республика йортонда Башҡортостан Башлығы Рөстәм Хәмитов “Урал тау-металлургия компанияһы” холдингының генераль директоры Ан­дрей Козицын менән осрашты.  Яҡтар компанияға ингән Башҡортостан тау-руда предприятиеларының эш ҡеүәтен тикшерҙе.

– Компанияның Башҡортостандағы эшмә­кәр­легенә ыңғай баһа бирәбеҙ.  Етештереүҙе үҫтереүгә күпләп инвестиция йәлеп итәһегеҙ.  Яңы шахталар, предприятиелар, эш урындары барлыҡҡа килә.  Барыһы ла һеҙҙең кеүек эшләһә, проблемалар байтаҡҡа кәмер ине, – тине Рөстәм Зәки улы. Шул уҡ ваҡытта социаль өлкәне лә онотмайһығыҙ.  Әүәлге килешеүҙәрҙә ҡаралған барлыҡ проекттар тормошҡа ашырыла. 