Рөстәм Хәмитов былтыр уҡ медицина хеҙмәткәр­ҙәренең тупланған тәжрибәһен киң таратыу һәм ошо өлкәләге ғилми тикшеренеүҙәрҙе артабан да дауам итеү кәрәклеге хаҡында белдергәйне. Ғилми учреждениены Баш­ҡорт­остан Башлығы башланғысы менән Башҡорт дәүләт универ­ситетының биология факуль­тетының генетика фундаменталь медицина кафедраһы ҡарама­ғындағы заманса үҙәк нигеҙендә асыу күҙаллана.  Өфөлә республика медицина-генетика үҙәге барлыҡҡа киләсәк.
 Биология фәндәре докторы, Рәсәй Фәндәр академияһы Өфө ғилми үҙәгенең Биохимия һәм генетика институты директоры вазифаһын ваҡытлыса башҡа­рыусы, популяция һәм медицина генетикаһы өлкәһендә илебеҙҙең алдынғы белгестәренең береһе Эльза Хөснөтдинованың һүҙҙә­ренсә, яңы үҙәк республика һәм бөтә Волга-Урал төбәге халҡын нәҫел, онкология һәм социаль әһәмиәтле ауырыуҙарҙы заманса юғары технологик молекуляр-генетика алымдары менән иртә диа­гностикалау һәм дауалау спектры менән тәьмин итә аласаҡ.