Мифтахетдин Аҡмулла исемендәге Башҡорт дәүләт педагогия университеты менән берлектә ойошторолған сарала Башҡортостан мосолмандарының Диниә назараты рәйесе мөфтөй Нур­мө­х­ә­мәт хәҙрәт Ниғмәтуллин, уның урын­баҫарҙары Әйүп Бибарсов, Айнур Арыҫ­ланов, республика Башлығы ҡа­рамағындағы Дәүләт-дин мөнәсәбәт­тәре буйынса совет, Баш­ҡортостан буйынса Эске эштәр министрлығының экстре­мизм­ға ҡаршы эшмәкәрлек үҙәге вәкил­дәре, Өфөнөң Киров районы хакимиәте башлығының йәмәғәтселек менән бәй­ләнеш, кадрҙар буйынса урынбаҫары Миңзифа Көмөш­ҡолова, педагогия фәндәре докторы Таһир Әминев, “Их­лас” мәсетенең имам-хатибы Мөхәмәт хәҙрәт Ғәлләмов ҡатнашты.
– Дин әһелен бар яҡлап та тейешле кимәлдә үҫтереү, тәрбиәләү өсөн бер көн генә етмәй, – тине Нурмөхәмәт хәҙ­рәт Ниғмәтуллин үҙ сығышында.  Ошонан сығып, конференцияла ҡатнашыу­сылар халыҡта Исламға ыңғай ҡараш бул­дырыуҙа дин әһеленең белеме, ҡиәфәте, тәртибе һәм башҡа сифаттары ла мөһим булыуы хаҡында фекер алышты, сы­ғыштар тыңланы. Боронғо осорҙарҙа белемде башлыса дини остаздар таратҡан, һәр кем үҙе уҡытҡан балалар өсөн яуап тотҡан, тотошлайы менән камиллыҡ өлгөһөнә ын­тылған.  Башҡортостан мосолмандарының Диниә назаратында үткән фәнни-ғәмәли конференцияла ҡатнашыу­сы­лар ошо һорауға яуап эҙләне.
 Шуға күрә лә халҡыбыҙҙың сал тарихында яҡты эҙ ҡалдырған Мифтахетдин Аҡмулла, Ризаитдин Фәхретдин, Әхмәтзәки Вәлиди, Зыя Камали, Зәйнулла Рәсүлев кеүек шәхестәребеҙҙең уҡыу-уҡытыуҙа, ғилем таратыуҙа ҡулланған ысулдарын иҫкә төшөрөп, йәш быуынды, өлкәндәрҙе лә яҡтылыҡ, изгелек, именлек юлына әйҙәп йәшәү, эшләү һәр мосолман өсөн файҙалы һәм сауаплы булыр ине.  Имам­дарыбыҙға ла, ябай халыҡҡа ла ошо яҡлап ыңғай сифаттар тәрбиәләү өҫтөндә эшләргә кәрәк, – тигән һүҙҙәр яңғыраны Әйүп хәҙрәт Бибарсовтың сығышында. Аллаһ Тәғәлә тарафынан бирелгән бихисап мөм­кин­лектәрҙе дөрөҫ файҙаланып, эске, тышҡы донъябыҙҙы күркәм итергә тырышыу зарур.
– Урындағы дин әһеленең йөҙөн уның мәсеттә, коллективта, халыҡ араһында алып барған эшмәкәрлеге генә түгел, шул уҡ ғаиләһе, күршеләре, башҡа конфессия вәкилдәре менән булған мөнәсәбәте, әх­лаҡи сифаттары, юғары белеме, миһыр­банлығы ла сағылдыра.  Кешеләрҙе хаҡ юлға әйҙәү, уларға Ислам дине хаҡында дөрөҫ һәм аң­лайышлы ғилем таратыу – һәр мосол­мандың изге бурыстарының береһе.  Тотошлайы менән ғи­лем эстәүгә бирелеп, көнкүрешкә, йәмәғәткә ҡағылышлы мәсьәләләргә күҙ йомоу, бер яҡлы ғына фекер йөрөтөү бөгөнгө ҡатмарлы, әммә үҙенсәлекле осорҙа йәшәгән мосолман ҡәрҙәш­тә­ребеҙгә зыян ғына.  – Ислам ғилемгә, яҡтылыҡҡа ғына өндәй.  Динебеҙ мосолмандарҙан һәр яҡлап та өлгәшеү, төплө белем, тәрбиә, ин­саф­лылыҡ талап итә.  Изге ниәттәге бәләкәй генә эш тә, әгәр ул даими һәм эскерһеҙ башҡарыла икән, ҙур әһәмиәткә эйә.  Әммә, халыҡты Ислам дине тәғ­лимәттәренә төшөндөрөүҙән тыш, һәр һүҙ­ҙе үҙ тормошоңда ҡулланып, ҡылыҡ­тарың аша дәлилләү яҡшы.  Әлеге йыйын да респуб­лика­быҙҙың төрлө ауыл-ҡалаларындағы мәсеттәрҙә эшләгән имамдарыбыҙ өсөн ярҙам, үҫешкә этәргес булыр тип ышанам. Заман имамы иһә бар яҡлап камил, кешелекле һәм ғилемле шәхес кимәленә ынтылып йәшәргә бурыслы. Был йөкләмә мәсеттә имам вазифаһын баш­ҡарған ир-егеттәр өсөн икеләтә мөһим. 