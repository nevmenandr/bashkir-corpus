112-се Башҡорт кавалерия дивизияһы яугирҙәренең батырлыҡтары Бөйөк Ватан һуғышы тарихы биттәренә алтын хәрефтәр менән яҙылған.  Республика Хәрби дан музейының ғилми хеҙмәткәре Фәрит Вахитов легендар дивизияның хәрби юлы, уның нисек барлыҡҡа килеүе һәм әҙерләнеүе тураһында тулы һәм ҡыҙыҡлы мәғлүмәт бирҙе.  Улар киләсәк быуындарға бик яҡшы өлгө күрһәтте. Кисә дауамында республика эстрадаһы артистары, үҙешмәкәр коллективтар һәм патриотик клубтар матур концерт күрһәтте.
 Ветерандар иғтибар үҙәгенән төшмәне. Залда ул саҡтағы һуғыштарҙың ике тере шаһиты — Ғабдулхай Зарипов менән Ғәле Кинйәкәев булды.  Ошо айҡанлы Башҡорт дәүләт филармонияһында тантана булды.
“Намыҫ, батырлыҡ һәм дан символы” тип аталған байрам концертына Бөйөк Ватан һуғышы ветерандары, шул иҫәптән данлыҡлы 112-се кавалерия дивизияһы яугирҙәре, ветеран, йәмәғәт ойошмалары етәкселәре һәм вәкилдәре, хәрби-патриотик клубтар тәрбиәләнеүселәре һәм мәктәп уҡыусылары килде. Сәхнәгә дивизияның хәрби байрағы сығарылды, уны йыйылыусылар аяҡ өҫтө тороп ҡаршыланы.  Кисә барышында легендар комдивҡа Рәсәй Геройы исемен биреү буйынса республика акцияһы дауам итте, һәр теләүсе үҙ ҡултамғаһын ҡалдырҙы. Филармония фойеһында китап күргәҙмәһе ойошторолдо, генерал Миңлеғәле Шайморатовтың бюсы һәм уның биографияһы яҙылған стенд ҡуйылғайны.  Тәбрикләү һүҙе менән Һуғыш һәм хәрби хеҙмәт ветерандары комитеты рәйесе Мансур Ахунов сығыш яһаны.
— Беҙҙең атлылар хәрби оҫталыҡ, ҡаһарманлыҡ, түҙемлек күрһәтте, улар башҡорт хәрбиҙәре намыҫына тап төшөрмәне, — тине ул.  — Хәрби байраҡ — ул намыҫ һәм батырлыҡ билдәһе.  Уларҙың хәрби үткәнен, тарихын республикабыҙҙа бик ҡәҙерләп һаҡлайҙар.  Бабайҙарҙың килеүе кисәгә йәм өҫтәне, уның мәғәнәһен арттырҙы.  Дивизияға хәрби байраҡ тапшырылыуға 70 йыл тулыуҙы ла киң билдәләнеләр.  Совет ҡораллы көстәре тарихында 112-се кавалерия дивизияһы – 78 Советтар Союзы Геройы, Дан орденының биш тулы кавалерын биргән берҙән-бер дивизия.  Балалар ветерандарға сәскә бүләк итте. Изге бурысын үтәп, иңгә-иң килешеп башҡорттар, урыҫтар, татарҙар, украиндар, төркмәндәр, үзбәктәр, ҡырғыҙҙар, әрмәндәр һәм башҡа милләт вәкилдәре һуғышҡан.  Ә. ИЛДУСОВА.