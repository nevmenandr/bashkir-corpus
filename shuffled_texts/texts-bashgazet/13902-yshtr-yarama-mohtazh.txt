Дәүләт ярҙамы саралары республикалағы агросәнәғәт комплексының кадрҙар ҡеүәтен нығытыу маҡсатында Башҡортостан Президенты тарафынан 2009 йылда ғәмәлгә индерелә.  2009 йылдан 773 йәш белгес дәүләт ярҙамы алған. Вуз тамамлағандар өсөн пособие күләме — 100 мең һум, мәктәп һәм колледждан һуң 60 мең һум тәшкил итә.  Шулай уҡ эш хаҡына ете һәм дүрт мең һумлыҡ өҫтәмә ҡаралған.  Башҡортостандағы агросәнәғәт комплексы предприятиеларында эшләгән 16 йәш белгес конкурс нигеҙендә дәүләт ярҙамы күрһәтеүгә һайлап алынды.

 Конкурста 14 райондан 20 кеше ҡатнашты.  Ауыл хужалығы предприятиеларында эшләгән йәш белгестәр бер тапҡыр бирелә торған пособие һәм эш хаҡына айлыҡ өҫтәмә алыу мөмкинлегенә эйә.  Уларҙың 11-е — юғары һөнәри, тағы ла бишәүһе урта белемгә эйә. 