Уларҙы йыйыу, әйләнешкә индереү өсөн бер нисә быуындың тырышып хеҙмәт итеүе кәрәк.  Фирҙәүес ХИСАМИТДИНОВА, Рәсәй Фәндәр академияһы Өфө ғилми үҙәгенең Тарих, тел һәм әҙәбиәт институты директоры, филология фәндәре докторы, профессор:


— Ҙур тиҙлек менән алға барған заман мәғариф өлкәһенә ҙур яуаплылыҡ өҫтәй.  Был мәсьәлә лә мәктәп иғтибар үҙәгендә булһын ине.  Мәҫәлән, “Башҡорт халыҡ тарихы”н яҙғанда йыйылған мәғлүмәттәрҙән күренеүенсә, әле халҡыбыҙ тураһында асылмаған сер бихисап.  Архив материалдарын, боронғо ҡулъяҙмаларҙы өйрәнеү өсөн тел белгестәре етешмәй.  Ошондай үҫеш заманында һәр предметҡа төбәк компонентын индереү ифрат отошло булыр ине.  Уҡыусы һәр яңылыҡ, асыш хаҡында ваҡытында тулы мәғлүмәт алып, киләсәккә аныҡ маҡсатлы булып үҫһен өсөн тотош белем биреү системаһының алғы сафта барыуы зарур.  Д. ИШМОРАТОВА яҙып алды. Хәҙерге уҡыусыға үҫеш өсөн мөмкинлек киң: заманса техник һәм электрон саралар ярҙамында асыштарҙы ғына түгел, тарихты ла ныҡлы өйрәнә ала.  Беҙҙең институт сығарған “Башҡорт халыҡ тарихы”, “Башҡорт теленең академик һүҙлеге”, “Әҙәбиәт тарихы” кеүек күп томлыҡ хеҙмәттәр мәктәптәрҙә белем биреүгә фәнни нигеҙ булараҡ ҡулланылырға тейеш, тип иҫәпләйем.  Ғөмүмән, уҡыу йорттары төрлө йүнәлештәге ойошмалар менән тығыҙ бәйләнештә булһын ине, сөнки барыбыҙ ҙа киләсәк өсөн эшләйбеҙ.
 Был йәһәттән заман техникаһын яҡшы белгән йәш кешегә өмөт ифрат ҙур.  Мәҫәлән, математика дәресендә борон ата-бабаның ниндәй үлсәү берәмектәрен файҙаланғанын белеү бала өсөн ҡыҙыҡлы ла, фәһемле лә бит. Тармаҡта үҙгәртеп ҡороу тап ошо маҡсатта башҡарыла. Ә уҡытыусының бурысы — балала үҙ тамырҙарына, халҡының рухи байлығына һөйөү уятыу һәм уларҙы өйрәнеүгә этәргес биреү.