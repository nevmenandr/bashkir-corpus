Уның эшендә Башҡортостан Башлығы вазифаһын ваҡытлыса башҡарыусы Радий Хәбиров та ҡатнаша.
 Шулай уҡ Дәүләт Думаһынан килгән федераль закон проекттары, ҡала һәм район мировой судтарына судьялар кандидаттары, бер депутаттың ваҡытынан алда вәкәләттәрен һалыуына бәйле мәсьәлә һәм башҡа һорауҙар ҡарала. Мәҫәлән, “Башҡортостан Республикаһының һайлау тураһындағы кодексына үҙгәрештәр индереү тураһында”, “Ҡиммәтле металл һәм ҡиммәтле таштар тураһында”ғы, “Башҡортостан Республикаһында күп балалы ғаиләләргә дәүләт ярҙамы тураһында”ғы республика закондарына үҙгәрештәр индереү тикшерелә.  Дәүләт Йыйылышы – Ҡоролтай йортонда алтынсы саҡырылыш депутаттары икенсе пленар ултырышҡа йыйылды.  Ултырышта утыҙға яҡын закон проекты ҡарала, уларҙың күбеһе беренсе уҡыуҙа тәҡдим ителгән. 