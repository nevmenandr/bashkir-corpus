Билдәләнеүенсә, унда Рәсәй һәм төбәк ҡануниәтенә ҡағылышлы бүлектәр индереләсәк.  Документ киләһе йыл апрелдә тәҡдим ителеп, Рәсәй парламентаризмы көнөнә арналасаҡ. Президиум ағзалары 2015 йылда Рәсәй ҡануниәтенең торошо тураһында отчетты әҙерләү хаҡындағы белдереүҙе тыңланы.  Кәңәшмәне Дәүләт Думаһы Рәйесе Сергей Нарышкин алып барҙы.  Ултырышта шулай уҡ Закон сығарыусылар советының, Президиумдың эш йомғаҡтары ҡаралды.  Илебеҙҙең тышҡы сәйәси мәнфәғәттәрен тәьмин итерлек халыҡ-ара килешеүҙәргә айырым иғтибар бирелде.  Үткәрелгән мөһим саралар, эшмәкәрлектең төп йүнәлештәре билдәләнде.
— Рәсәй закондарына бәйле эштә федераль һәм төбәк парламенттарының тығыҙыраҡ хеҙмәттәшлеген яйға һалыу, Закон сығарыусылар советы эшмәкәрлегенең әһәмиәтен арттырыу тураһындағы фекерҙәр әйтелде.  Был айырыуса ҡыуаныслы, — тине Константин Толкачев. Дәүләт Йыйылышы — Ҡоролтай Рәйесе Константин Толкачев Федераль Йыйылыш ҡарамағындағы Рәсәй Феде­рацияһы Закон сығарыусылары советы президиумы ултырышында ҡатнашты.
