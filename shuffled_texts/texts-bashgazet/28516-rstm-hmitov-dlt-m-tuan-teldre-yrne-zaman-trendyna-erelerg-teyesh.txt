Рөстәм Хәмитовтың фекеренсә, туған телгә һәм мәҙәниәткә мөнәсәбәттәрҙә күп нәмәне, бәлки барыһын да, ғаилә хәл итә, ул милли мәҙәниәтте, туған телдәрҙе һаҡлап ҡалыу нигеҙен тәшкил итә.  Дәүләт һәм туған телдәрҙе өйрәнеү ҡыҙыҡлы, ижади булырға, заман трендына әүерелергә тейеш, — тине Рөстәм Хәмитов. Башҡортостан Башлығы Рөстәм Хәмитов Дәүләт Йыйылышы — Ҡоролтайға Мөрәжәғәтнамәһендә дәүләт һәм туған телдәрҙе өйрәнеү темаһына ҡағылды.

— Иң мөһиме — казенщинаға, формаллеккә һәм мәжбүр итеүгә юл ҡуймау.  Башҡортостан Башлығы Хөкүмәткә республиканың 100 йыллығы байрам ителгән осорҙа Бөтә Рәсәй ғаилә фестивален үткәреү бурысын йөкмәтте. Төбәк Башлығы Башҡортостанда дәүләт һәм туған телдәрҙе өйрәнеүҙе камиллаштырыу буйынса сара күрелеүен — тейешле указ сығарылыуын, уны тормошҡа ашырыу планы әҙерләнеүен — билдәләне.