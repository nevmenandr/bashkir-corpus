Башҡортостандың Рәсәй Президенты ҡарамағындағы Тулы хоҡуҡлы вәкиллегендә Пакистан Ислам Республикаһы делегацияһы менән осрашыу үтте.
 Яҡтар ошо арала Башҡорт­остан менән Пакистан араһында бәйлә­нештәрҙе яйға һалыу йәһәтенән эште дауам итергә килеште. Пакистандың эшлекле даирәләре вәкилдәрен туплаған ҙур төркөм ике арала иҡтисади бәйләнеш булдырыу өсөн килгән.  Ислам Республикаһының Рәсәйҙәге Илсеһе Заһир Аслан Джанджуа әйтеүенсә, ул Өфөләге ШОС һәм БРИКС илдәре башлыҡтары саммитына әҙерлек барышында Башҡортостанға өс тапҡыр килгән һәм республиканың халыҡ-ара сауҙа, инвестиция хеҙмәттәшлеге өлкәһендәге мөм­кинлектәрен үҙ күҙҙәре менән күреп ба­һа­лаған.  Делегация ағзалары шулай уҡ Башҡорт­остан менән хеҙмәттәшлек итеүгә лә ҙур ҡыҙыҡһыныу белдерә.