Рәсәй Пенсия фонды, эш биреүселәр эшләп йөрөгән пенсионерҙар өсөн күсергән страховка иғәнәләрен иғтибарға алып, ошондай граждандарҙың страховка пенсияһын йыл да ҡайтанан иҫәпләй.
 Ҡартлыҡ һәм инва­лидлыҡ буйынса страховка пенсияһын йыл һайын 1 августан тәғәйенләгәндә йәки ҡайтанан иҫәпләгәндә иғтибарға алынмаған страховка иғәнәләренән сығып арттыралар. Ғариза яҙмаһаң, пенсияны ҡайтанан иҫәпләп, элгәре йылға балдар һанын арттыралар.  Страховка пенсия күләмен ҡайтанан иҫәпләү – страховка пенсия күләменең үҙгәреүе.  Билдәле бер хәл-шарттар йоғонто­һонда пенсия үҙгәрә икән, тейешле доку­менттарҙы тапшырған осраҡта, ғариза яҙып, уны ҡайтанан иҫәпләтергә мөмкин. Был аҡсаға ҡартлыҡ, инвалидлыҡ буйынса һәм ҡараусыны юғалтыуға бәйле страховка пенсияһын алыусылар хоҡуҡлы.  Ҡараусыны юғалтыуға бәйле пенсия иһә ул тәғәйенләнгәндән һуң килгән йылдың 1 авгусынан ҡайтанан иҫәпләнә. 