Яҡты, йы­лы бүлмәләр, физкультура залы, аҙыҡ-түлек һәм заманса йыһазлан­дырылған медицина блогы бар.  Ошондай күркәм йорттар булғанда, Ишембай ҡалаһының да киләсәге ышаныслы тип әйтергә була. Республика Башлығының талабы ҡәтғи — йыл аҙағына тиклем Башҡортостанда балалар баҡсаларына сират булмаҫҡа тейеш.  220 урынға иҫәпләнгән мәктәп­кәсә белем биреү учреждениеһы Ишембайҙа балалар баҡсаһына сиратты бөтөнләй юҡҡа сығарҙы, тиһәк тә хата булмаҫ.
— Баҡса “Ишембайстройсервис” яуаплылығы сик­ләнгән йәмғиәте эшселәре тарафынан яңы техно­ло­гияларға таянып төҙөлдө.  Бина ҙур, өс ҡатлы.  Республи­ка ҡаҙнаһынан модерни­зациялауға бүленгән 1 мил­­лион 300 мең һум аҡсаға физкультура өсөн йыһаздар, уйынсыҡтар алдыҡ, — ти “кескәйҙәр иле” мөдире Ольга Стру­чалина. Кешелектең үҫеше бәхетле бала саҡҡа бәйле икәнлеге һәммәбеҙгә мәғлүм.  Ишембай ҡалаһы был йәһәттән мәсьәләне былтыр уҡ хәл итте.

2014 йылда Көньяҡ биҫтәлә “Ҡояшлы” балалар баҡсаһы асыл­ды. 