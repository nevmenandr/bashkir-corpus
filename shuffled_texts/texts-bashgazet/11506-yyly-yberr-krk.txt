Бәләгә тарыусыларға кәрәк-яраҡ йыйыу төрлө ерҙә әүҙем бара.  Яңауыл ҡалаһында шартлаған йортта йәшәүсе ғаиләләрҙең күбеһе өйһөҙ һәм әйберһеҙ ҡалды.  Ҡабул итеү тәүлек әйләнәһенә ойошторола.  Һалҡын ҡыш уртаһында бындай бәләне Хоҙай күрһәтмәһен инде. БЮТ-тан белдереүҙәренсә, тәүлек эсендә 1,5 контейнер әйбер йыйылған, күпселеге — кейем.  Изге эшкә Башҡортостан юлдаш телеканалы ла тотондо.  Яңауылдарға барыһынан да бигерәк шәхси гигиена кәрәк-ярағы, түшәк, юрған, мендәрҙәр, һауыт-һаба талап ителә.  Бында әлеге көндә иң кәрәкле йылы кейем-һалым, көнкүреш әйберҙәре һәм башҡаһын йыйыу ойошторолған.  Адресы: Өфө ҡалаһы, Ғафури урамы, 9/1-се йорт, «Башҡортостан” дәүләт телерадиокомпанияһы (Пушкин урамы яғынан инергә). Республика халҡы был юлы ла берҙәмлек һәм мәрхәмәтлек күрһәтә. 