Рәсәй Хөкүмәте сайтында хәбәр ителеүенсә, әле илебеҙҙә 30 миллионға яҡын кеше страховка пенсияһын ала.  Ҡартлыҡ, I һәм II төркөм инвалидлығы буйынса страховка пенсиялары иһә 246 һумға үҫеп, 4 559 һумға, ҡараусыны юғалтыуға бәйле һәм III төркөм инвалидлығы буйынса пенсия 123 һумға артып, 2 402 һумға етәсәк. 1 февралдән страховка пенсияһының уртаса күләме 294 һумға артып, 5 724 һум тәшкил итәсәк.  Был яңылыҡ шулай уҡ ата-әсәһенең икеһен дә юғалтҡан балаларға, 80 йәше тулған пенсионерҙарға, I төркөм инвалидтарына, граждандарҙың башҡа категорияларына ҡағыласаҡ.  Страховка пенсиялары Пенсия фонды бюджеты аҡсаһы иҫәбенә арттырыласаҡ.