Уны видеоконференция режимында ил Хөкүмәте Рәйесе Дмитрий Медведев үткәрҙе.
– Уҡыу йорттарында әҙерлек эштәре тамамланып килә, Дүшәмбе 1,5 миллиондан ашыу бала I класҡа юллана, йәмғеһе 14 миллион уҡыусы өсөн яңы уҡыу йылы башлана, — тип билдәләне Дмитрий Медведев.  Яҡшы шарттарҙа белем алһындар
 Башҡортостан Президенты вазифаһын ваҡытлыса башҡарыусы Рөстәм Хәмитов Рәсәйҙәге мәғариф системаһының 2014/15 уҡыу йылы башланыуға әҙерлек мәсьәләһе буйынса кәңәшмәлә ҡатнашты.  Шул уҡ ваҡытта, Хөкүмәт Рәйесе әйтеүенсә, ҡайһы бер төбәктәрҙә мәктәптәрҙең етешмәүе мәсьәләһе әүәлгесә көнүҙәк.
– Киләсәктә балалар баҡсаларына бәйле программаны тамам­лағас, мәктәптәр буйынса махсус саралар күрергә тура килер, — тине Дмитрий Медведев. Кәңәшмәлә әйтелгәнсә, һуңғы биш йылда Рәсәйҙә авария хәлендәге мәктәптәр һаны икеләтә кәмегән.  Яңы уҡыу йылына 55 яңы белем усағы файҙаланыуға тапшырылған.  — Барыбыҙ ҙа — биләмәләр, шулай уҡ федераль кимәлдәге етәкселәр ҙә — йәш быуын мауығып, ҡыҙыҡһынып, иң мөһиме – имен уҡыһын өсөн шарттар тыуҙырырға бурыслыбыҙ. Хөкүмәт Рәйесе Рәсәйҙең мәғариф һәм фән министры Дмитрий Ливановҡа уҡыусыларҙың именлеген тәьмин итеү өсөн бөтә мәктәптәрҙе лә видеокамералар менән йыһазландырыу бурысын ҡуйҙы.