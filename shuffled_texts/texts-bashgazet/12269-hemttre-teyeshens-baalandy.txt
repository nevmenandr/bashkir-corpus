Тантанаға төрлө һөнәр эйәләре — уҡытыусылар, табиптар, предприятие һәм ойошма етәкселәре, судьялар берләшмәһе вәкилдәре, мәҙәниәт эшмәкәрҙәре килде.  Рәсәй Президентының Волга буйы федераль округындағы Тулы хоҡуҡлы вәкиле Михаил Бабич дәүләт наградалары тапшырҙы.  Бүләкләнеүселәр араһында Башҡортостан вәкилдәре лә бар.
 Республикабыҙҙан ун бала тәрбиәләгән Зилә менән Радик Ишморатовтар ғаилә традицияларын нығытҡан өсөн ил Президентының Тулы хоҡуҡлы вәкиле ҡулынан “Ата-әсәлек даны” орденын алды.
“Башкиргеология” асыҡ акционерҙар йәмғиәтенең Сибай филиалынан баш геолог Николай Татаркоға “Рәсәй Федерацияһының атҡаҙанған геологы” тигән маҡтаулы исем бирелде.