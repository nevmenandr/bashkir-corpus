Һәр мәктәптә спорт залы бар, төрлө секция, түңәрәктәр эшләй.  – Бөгөн беҙҙә спорттың 25 төрө әүҙем үҫтерелә.  Быйылғыһы тотошлайы менән Сочиҙағы XXII Ҡышҡы Олимпия уйындарына бағышланды.  Һуңғы ваҡытта Хәйбулла районында сәләмәт тормошто пропагандалау, физик тәрбиә биреү һәм төрлө йүнәлештәге спорттың йылдам үҫеше күҙәтелә.  Бигерәк тә Аҡъярҙың 1-се, Бүребайҙың 2-се, Подольск, Өфө мәктәбе спорт һөйөү­селәре төрлө ярыштарҙа гел призлы урын ала.  Шулай уҡ волейбол буйынса ветерандар командаһы, Ҡаҙағстандың Аҡтүбә районы командаһы менән ярышып, еңеүсе исемен яулаған.  Ғөмүмән, районда был йүнәлештә эштәр көйлө бара. Муниципаль район хакимиәтенең физкультура, спорт һәм туризм комитеты рәйесе Ринат Килдебай улы Мортаев иһә уҙған йыл йомғаҡтары буйынса “Иң яҡшы муниципаль хеҙмәткәр” номинацияһында еңеү яуланы.
— Районда спорт һөйөүселәр һаны йылдан-йыл арта, бигерәк тә мәктәптәрҙә был йүнәлештә эш яҡшы ойошторолған, – тине ул.  Еңел атлетика буйынса Рәсәй чемпионы Наташа Данилова, Башҡортостан чемпионы Эмиль Юламанов, Илгиз Күсәков менән хаҡлы рәүештә ғорурланабыҙ. Район хакимиәте һәм төрлө бағыусылар ярҙамында спортсыларыбыҙҙы республика буйынса ғына түгел, ә сит өлкә, төбәк-ара ярыштарға алып сығабыҙ.  Шуныһы ҡыуаныслы: был өлкәләге ҡаҙаныштар һөҙөмтәһе буйынса район республикала дүртенсе урынға күтәрелгән.

 Тренерҙар һәм, уйын тәжрибәһе етешмәүгә ҡарамаҫтан, хоккейсыларыбыҙ Белорет, Әбйәлил, Бөрйән райондарында көстәрен һынап ҡараны, киләһе миҙгелгә дәртләнеп, сәмләнеп әҙерләнә.  Йыл һайын Хәйбулланың бил бирмәҫ батырҙары республика бәйгеһендә абсолют чемпион титулын яулай.  Хәйбулла спортсылары шулай уҡ күрше ырымбурҙар менән дә көс һынаша.  Спорт яратыусылар өсөн һәр миҙгел матур: ҡыш рәхәтләнеп саңғыла йөрөү, сана шыуыу, конькиҙа уҙышыу, хоккей уйнау өсөн уңайлы булһа, йәйен улар футбол, волейбол, йөҙөү, еңел атлетика, йүгереү менән шөғөлләнә.  Шулай уҡ төбәктә урыҫ лаптаһы һәм милли көрәштең ныҡлы урын алыуын билдәләргә кәрәк.  Иң мөһиме – беҙҙекеләр һәр саҡ еңеү менән ҡайта.  Һуңғы ваҡытта хоккейға иғтибар артты, быйыл районда биш хоккей майҙансығы булдырылды.  Танылған көрәш­селәр Ғәззәли Үтәшев, Венер Исҡужин исемендәге ярыштар даими үтеп тора.