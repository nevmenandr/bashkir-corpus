Урта мәктәпте уңышлы тамамлағас, Стәрлетамаҡ ауыл хужалығы техникумына уҡырға инә.  Тырыш, намыҫлы егеттең ҡаҙаныштары, юғары күрһәткестәре ысын мәғәнәһендә маҡтауға, данлауға лайыҡ.

 Район һәм республика баҫмаларында “Һуҡайлы” хужалығының алсаҡ, зирәк, эшһөйәр механизаторы Илдар Ишекәев тураһында байтаҡ мәҡәлә донъя күрҙе.  Ике йыл элек йәш егет Краснодар крайының “Кубань” уҡытыу хужалығында “Югагро-2012 баҫыу көндәре”ндә Рәсәйҙең һөрөү буйынса беренсе асыҡ чемпионатында ярышып, туғыҙынсы урынды алғайны.  Уның оҫталығы, маһирлығы республикала ла киң билдәле.  Уның исеме байтаҡ йылдар алдынғы эшселәр иҫәбендә.  Нордовка ауылында тыуып үҫкән Илдар тормошон тыуған еренән айырым күҙ алдына ла килтермәй.  Сәсеүлектәрҙе, культураларҙы тәрбиәләү, тупраҡты эшкәртеү, уңыш йыйыу, мал аҙығы әҙерләү — бөтәһе лә Илдарҙың егәрле ҡулдары аша үтә.  Ил буйынса 24 төбәктән 50-ләп кеше араһында тәүге унау исемлегенә инеү – ҙур ҡаҙаныш.  Фиҙакәр хеҙмәте район, республика кимәлендәге бихисап награда менән баһаланған.  Былтыр иһә Илдар Ростов өлкәһендә һөрөү буйынса үткән Рәсәй чемпионатында илебеҙҙең иң яҡшы 18 механизаторы исемлегенә инеп кенә ҡалманы, 6-сы урынды алып, Мәләүез еренең, Башҡортостаныбыҙҙың данын күтәрҙе. Ябай, киң күңелле, яуаплы, ярҙамсыл механизаторҙы коллективта хөрмәтләйҙәр. Илдар Ишекәев йыл һайын районда уҙғарылған һабансылар конкурсында ҡатнаша һәм башлыса беренсе урындарҙы яулай.  Хужалыҡтың игенселек, үҫемлекселек тармағы үҫешенә индергән өлөшө ҙур уның.  Ошо көндәрҙә Илдар Ишекәев Владимир өлкәһенең Суздаль ҡалаһында уҙған “Һабансы-2014” бөтә Рәсәй асыҡ чемпионатында дүртенсе урынды яуланы.