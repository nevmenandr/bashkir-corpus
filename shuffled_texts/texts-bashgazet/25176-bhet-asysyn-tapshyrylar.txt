Рауил Арыҫланов әйтеүенсә, етем балаларҙы торлаҡ менән тәьмин итеүгә Йәрмәкәй райо­нында ҙур иғтибар бирелә.  Бында дөйөм майҙаны 132 квадрат метрлыҡ күп фатирлы торлаҡ йорт сафҡа инде.  Торлаҡ сантехника, газ плитәләре, энергияны иҫәпләү приборҙары менән йыһазландырылған, эске биҙәү эштәре башҡарылған.  Йортта дүрт фатир.  Төҙөлөштөң заказсыһы — район хакимиәте, төҙөүсеһе — Торлаҡ төҙөлөшөн үҫтереү фонды, подрядсыһы — “Вернум” яуаплылығы сикләнгән йәмғиәте. Улар балаларҙы иҫтәлекле ваҡиға менән ҡотланы, бәхет, уңыштар теләне. Йәрмәкәй районында етем балаларға фатир асҡыстары тапшырылды. Фатир асҡыстарын район хакимиәте башлығы урынбаҫарҙары Рауил Арыҫланов менән Татьяна Головина тапшырҙы.  Өй туйлаусылар киләсәктә бында хужалыҡ ҡаралтылары төҙөй, баҡса үҫтерә ала.  Әйткәндәй, фатирҙар район үҙәге Йәрмәкәйҙә урынлашҡан. Һәр фатирҙың йорт яны участкаһы бар.  Тиҙҙән дүрт фатирлы йорт төҙөү өсөн ер бүленәсәк. Ошо көндәрҙә тағы ла ике балаға фатир асҡыстары тапшырыласаҡ. 