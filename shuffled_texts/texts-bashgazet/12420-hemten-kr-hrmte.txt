Башҡортостан Республикаһы Президенты указдарына ярашлы, Заһир Исмәғилев исемендәге Өфө дәүләт сәнғәт академияһының сәнғәт теорияһы һәм тарихы кафедраһы профессоры Күсимова Суфия Ғилман ҡыҙы, Рәсәй Эске эштәр министрлығының Өфө ҡалаһы идаралығындағы патруль-пост хеҙмәте полкы полицейскийы Әхмәтйәнов Камил Зиннур улы Салауат Юлаев ордены менән бүләкләнде;
"Машкрепеж" ябыҡ акционерҙар йәмғиәтенең көйләүсеһе Ишков Федор Михайловичҡа, Өфөнөң "Гидравлика" агрегат предприятиеһының генераль директоры урынбаҫары Капулер Георгий Марковичҡа — "Башҡортостан Республикаһының атҡаҙанған машина эшләүсеһе", "Илеш урманы" предприятиеһы инженеры Әйүпов Ришат Рифҡәт улына — "Башҡортостан Республикаһының атҡаҙанған урмансыһы", Бәләбәй районындағы Шкапов газ эшкәртеү предприятиеһының генераль директоры Лапшин Александр Алексеевичҡа — "Башҡортостан Республикаһының атҡаҙанған нефтсеһе", Мәләүез ағас эшкәртеү комбинатының генераль директоры Ғатауллин Венер Зәбир улына, Ҡариҙел районындағы "Азатлыҡ" яуаплылығы сикләнгән йәмғиәте директоры Хисмәтуллин Хөбөтдин Мөхитдин улына — "Башҡортостан Республикаһының атҡаҙанған урман сәнәғәте хеҙмәткәре", Әлшәй район ҡулланыусылар йәмғиәте магазины һатыусыһы Арыҫланова Зәйтүнә Рәүеф ҡыҙына, Учалы районындағы "Ҡәүиев" яуаплылығы сикләнгән директоры Ҡәүиев Рәшит Ғәбделхаҡ улына — "Башҡортостан Республикаһының атҡаҙанған сауҙа хеҙмәткәре", Рәсәй Пенсия фондының Бүздәк районындағы идаралығы начальнигы Ишмаев Фәних Фәнил улына — "Башҡортостан Республикаһының атҡаҙанған халыҡты социаль яҡлау хеҙмәткәре", Борай районындағы "Жилищник" яуаплылығы сикләнгән йәмғиәте шоферы Мусин Мәғәнәүи Мәүләүи улына — "Башҡортостан Республикаһының атҡаҙанған торлаҡ-коммуналь хужалыҡ хеҙмәткәре", Октябрьский ҡалаһындағы 1-се балалар-үҫмерҙәр спорт мәктәбенең тренер-уҡытыусыһы Ахунйәнов Ринат Муса улына — "Башҡортостан Республикаһының атҡаҙанған физик культура хеҙмәткәре", Ишембай районының Кинйәбулат ауыл мәҙәниәт йортондағы башҡорт халыҡ драма коллективы режиссеры Шаһиева Зөбәржәт Фәррәх ҡыҙына — "Башҡортостан Республикаһының атҡаҙанған мәҙәниәт хеҙмәткәре", Баҡалы районындағы "Баҡалыводстрой" йәмғиәте шоферы Алчинов Николай Яковлевичҡа, Сибай ҡалаһындағы "Строймеханизация" йәмғиәтенең штукатур-маляры Байғужина Рәшиҙә Ғаттар ҡыҙына, Балтас районы хакимиәтенең баш архитекторы, бүлек начальнигы Зарипов Рәфил Рәфҡәт улына, 30-сы төҙөлөш идаралығы начальнигы урынбаҫары Мочалов Сергей Леонидовичҡа, 30-сы төҙөлөш идаралығының 680-се төҙөлөш-монтаж идаралығы проходкалаусыһы Тихонов Александр Юрьевичҡа, Өфө ҡалаһындағы "Башгражданстрой" тресының эштәр башҡарыусыһы Федоров Сергей Евгеньевичҡа, Туймазы ҡалаһындағы 3-сө төҙөлөш фирмаһы маляры Хикмәтуллина Ғәзимә Фирвәз ҡыҙына — "Башҡортостан Республикаһының атҡаҙанған төҙөүсеһе", "Башкиргражданпроект" проект институтының архитектура төркөмө етәксеһе Мирсаяпов Дамир Юрьевичҡа — "Башҡортостан Республикаһының атҡаҙанған архитекторы", "Енер-холдинг" йәмғиәтенең бүлек начальнигы Щекотурова Наталия Николаевнаға "Башҡортостан Республикаһының атҡаҙанған иҡтисадсыһы" тигән маҡтаулы исемдәр бирелде.