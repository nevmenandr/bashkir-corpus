Эльбрус Ниғмәтуллин һуңғы осорҙа дүрт аяҡлы дуҫтарыбыҙ менән берлектә сығыш яһай башланы.  Әйтергә кәрәк, ошо трюкты быуатҡа яҡын дәүер эсендә башҡарыусы булмаған. Ҡапма-ҡаршы яҡҡа тартылған ике атты ул ҡул көсө менән туҡтатты.  Ныҡ көсәнеп тартылған малҡайҙарҙың аяҡ мускулдары, ә Эльбрустың ҡулдары имгәнеү ихтималлығы ҙур ине.  Халыҡтың үтенесе буйынса быны ул бер нисә тапҡыр ҡабатланы.  Сығыш аҙағында Эльбрус Ниғмәтуллин көйәрмәндәргә рәхмәт һүҙен еткерҙе, ҡыҙыҡлы тәҡдимдәргә мотлаҡ ҡолаҡ һаласағын әйтте. Ай башында Эльбрус Ниғмә­туллин ХIХ быуат батырҙарының трюгын ҡабатланы.  Был яңы рекорд Гиннестар китабына инергә дәғүә итә. Был ысул йәнлек-хайуандарҙы яратырға һәм психологик ҡурҡыуҙы еңергә булышлыҡ итә, тип белдерә батыр.
 Бәхеткә күрә, барыһы ла ыңғай булды. Тамашасылар араһынан бер бала: “Эльбрус ағай, носорогты күтәр”, – тип ҡысҡырҙы.  Батыр: “Цирк килһә, мотлаҡ һинең өсөн күтәрермен, бәләкәс”, – тип һүҙ бирҙе.  Ысынлап та, йөҙләгән халыҡ алдындағы тамашала, үҙеңде ҡулға алыуҙан тыш, тере йән эйәләре менән бер командала эшләү икеләтә ауырға тура килә.  Әммә башҡорт батыры быға тиклем дә еңел юл эҙләмәне.