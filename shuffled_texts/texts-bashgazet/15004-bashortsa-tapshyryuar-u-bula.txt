Ә Татарстандың ТНВ каналын асһаң, унда көн буйы татарса тапшырыуҙарҙы ҡарарға була!  Ләкин беҙҙе шуныһы аптырата: ни өсөн барлыҡ тапшырыуҙар, мәҫәлән, “Ауылыма ҡайтам”, “Йәнле ауыл”, “Дарман”, “Автограф”, “Байыҡ”, “Урал моңо-2014” киске сәғәт 10-дан һуң ғына башлана икән?

 Ә эшкә, уҡыуға йөрөгән балалар, ейәндәр уларҙы ҡарауҙан мәхрүм.  Көндөҙ күбеһенсә урыҫ телендәге тапшырыуҙар күрһәтелә.  Башҡорт телендә алып барылғанын ҡалдырғаныбыҙ юҡ.  Башҡортса тапшырыуҙар көндөҙгә йә иһә киске 6-нан һуңғы ваҡытҡа күсерелһә, ниндәй һәйбәт булыр ине. Ярай, беҙ, хаҡлы ялдағылар, төн йоҡобоҙҙо ҡалдырып, тап­шы­рыуҙың тамамланғанын көтә алабыҙ.  Беҙ, өлкән йәштәге кешеләр, күбеһенсә Башҡортостан юлдаш телеканалын яратып ҡарайбыҙ.  Ундағы барлыҡ тапшырыуҙарҙы ла ятлап тигәндәй бөткәнбеҙ. 