Ҡар бөртөктәре...  Өр-яңы йыл беҙҙең тормошҡа аяҡ баҫыу менән, бына-бына берәйһе — Ҡыш бабаймы, Юғары Көсмө, әллә бик мөһим вазифа биләгән етәксеме — беҙҙең хыялдарҙы тормошҡа ашырыр...  Автобустан төшөп ҡалған, магазиндан килеп сыҡҡан шат йөҙлө кешеләрҙән ылыҫ, мандарин, шоколад еҫтәре тарала.  Төрлө нурҙар, төрлө төҫтәр менән тулған ҡала урамдарына түшәлгән мамыҡ юрған өҫтөнә бер-бер артлы ҡар күбәләктәре ҡуна...  Мәктәптәр, балалар баҡсалары, дауаханалар, магазиндар тәҙрәләрендә, витриналарҙа — шундай уҡ үремдәрҙән яһалған шыршы, йондоҙ һүрәттәре, ҡағыҙҙан ҡырҡылған төрлө һындар...  Халыҡ көтә, халыҡ ышана... Кем ҡайһы “бабай”ға өмөтләнә инде...  “Сың-сың” иткән ҡыңғырауҙар...

 Барлыҡ халыҡ — кесеһе лә, олоһо ла — Яңы йылға өмөтләнеп, мөғжизә көтә.  Ҡала өҫтөнә ҡуйы ҡараңғылыҡ ҡосағын йәйеп тә өлгөрмәй, бәҫ ҡунған ағастарға сырмалған гирлянда үремдәре буйлап электр ағымы йүгерә. 