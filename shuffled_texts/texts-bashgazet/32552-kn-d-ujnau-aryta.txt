Континенталь хоккей лигаһы календарына үҙгәрештәр индереү сәбәпле, “Салауат Юлаев”ҡа ялһыҙ уйнарға тура килде.  Йәл, юлаевсылар 2:3 иҫәбенә отолдо. Яҡташтарыбыҙ йәкшәмбелә генә “Витязь” менән сәкәләшһә, кисә Мәскәүҙең “Динамо”һын ҡабул итте.  Кисә Петр Хохряковтың мәскәүҙәр ҡапҡаһына шайбаһы ла ҡотҡарманы.  Ҡыҙғанысҡа ҡаршы, лидерҙарыбыҙ ҡапыл оҫталығын, мәргәнлеген юғалтты.  Етмәһә, капитаныбыҙ Антон Бурдасов йәнә бер матчтан ситләтелгәйне.
 Мәҫәлән, Линус Умарктың “пушкаһы” айҙан ашыу сәпкә тейҙерә алмай.  Уҙған осрашыуҙа, ниһайәт, уңышҡа өлгәшә башлаған Вячеслав Основин быныһында ла гол авторы булһа ла, овертаймда хаталанып, ҡунаҡтарға еңеү шайбаһын индерергә мөмкинлек бирҙе.
 Әйткәндәй, был кистә “Өфө-Арена”ға Башҡортостан Башлығы вазифаһын ваҡытлыса башҡарыусы Радий Хәбиров менән ЛДПР фракцияһы етәксеһе Владимир Жириновский ҙа хоккей ҡарарға килгәйне.
 Булған өҫтөнлөктө лә еңел генә ҡулдан ысҡындыралар.
