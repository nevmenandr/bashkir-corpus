Төбәктәге һәр дүртенсе кеше физик культура һәм спорт менән шөғөлләнә.  Әйткәндәй, республикабыҙ матди-техник база, адаптив физик культура һәм спорт, балалар-үҫмерҙәр спорты, ошо өлкәне финанслау кеүек күрһәткестәр буйынса икенсе йыл рәттән алдынғылыҡҡа өлгәшә.  Был еңеү — бөтә Башҡортостандың ҡаҙанышы ул.  Республиканың Йәштәр сәйәсәте һәм спорт министрлығы ошо айҡанлы спортты яратҡан, сәләмәт һәм әүҙем тормош алып барған кешеләрҙең барыһын да ихлас ҡотлай. Республикабыҙ былтыр ил төбәктәрендә физкультура-спорт эшен иң яҡшы ойоштороуға арналған Бөтә Рәсәй смотр-конкурсында еңеүсе тип танылды.  Башҡортостанда бының өсөн бөтә шарттар ҙа булдырылған, кадрҙар тәьминәте, башҡа эш аныҡ ойошторолған. Икенсе урында — Калуга өлкәһе, өсөнсөлә — Краснодар крайы.