Ҡытай план буйынса бала табыу сәйәсәтен дауам итмәксе – был хаҡта дәүләт хөкүмәтенең киләһе биш йыллыҡ планында билдәләнгән. Ҡытайҙа "бер бала" сәйәсәте ғәмәлдә: ауыл ерендә йәшәгәндәргә генә, беренсе сабый ҡыҙ булғанда, икенсе бала табырға рөхсәт ителә.  Мәғлүм булыуынса, илдә халыҡ һаны ҙур тиҙлек менән арта, әле унда 1,34 миллиард кеше йәшәй.  Хөкүмәт күҙаллағанса, 2015 йылға ҡытай халҡының һаны 1,39 миллиардҡа етергә һәм туҡтарға тейеш.