Етештереүсе лә иҫкәртә: электрон тәмәке никотинлыға тиң.  Федерация Советының социаль сәйәсәт буйынса комитеты рәйесе Валерий Рязанский белдереүенсә, электрон тәмәке лә, никотинлыһы кеүек, һаулыҡҡа берҙәй зыян килтерә һәм илебеҙҙә уны һатыуҙы көйләүсе махсус регламент булырға тейеш.
“Был продукт, – тип борсола Рязанский, – ҡәҙимге тәмәкегә альтернатива ғына булып тора, ул бер нисек тә никотинды алмаштырыусы зыянһыҙ ғәмәл йәки тәмәке тар­тыу­ҙан ҡотола торған ысул түгел.  Электрон тәмәкене тартыу­ҙың регламенты булмағас, тимәк, һатыу даирәһе лә киңәйгәндән-киңәйә барасаҡ, сөнки етеште­реүсегә тауарын таратыу зарур”. Проектта шулай уҡ электрон тәмәкене ҡәҙимге тәмәкегә тиңләү, тартыу тыйылған урындар­ҙың исемлеген киңәйтеү, 2015 йылдан һуң тыуғандарға тәмәке һа­тыуҙы бөтөнләй рөхсәт итмәү (хатта бәлиғ булғас та) кеүек тәҡдимдәр ҙә бар. Сәбәбе – документта тәмәкегә акциздарҙы күтәреү һәм өҫтәмә һалымдар индереү кеүек талаптар­ҙың булыуы.  Әйткәндәй, Рәсәйҙең Финанс һәм Һаулыҡ һаҡлау министрлыҡтары тәмәке тартыуға ҡаршы 2022 йылға тиклемге концепция проекты буйынса уртаҡ фекергә килә алмаған.  Шул уҡ ваҡытта ул иркен һатыуҙа, сик­ләү­ҙәр юҡ. 