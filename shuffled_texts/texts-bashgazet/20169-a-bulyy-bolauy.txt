Юл хәрәкәте ҡағиҙәләрен ҡабатлап сыҡҡанда ла ҡамасауламаҫ.  Статис­тика мәғлүмәттәренән күренеүенсә, “ҡалайсылар көнө” йыш ҡына хатта тәжрибәле автоһәүәҫкәрҙе лә аямай. Айырыуса ҡараңғыла иғтибарлы булыу шарт. Инспекторҙар был осорҙа айырыуса иғтибарлы булырға саҡыра — тиҙлекте арттырмағыҙ, дистанция һаҡлағыҙ, ҡапыл туҡтамағыҙ, боролош утын ҡабыҙырға онотмағыҙ.  Ғөмүмән, тәүге ҡар яуған көндәрҙә йәмәғәт транспортында йөрөү отошлораҡ, тиҙәр.  Йәйәүлеләр ҙә уяулығын юғалтмаһын ине.  Йәш автомобиль йөрөтөүселәргә иһә белгестәр тайғаҡ юлда үҙеңде нисек тоторға, нимә эшләргә кәрәклеге тураһында махсус курс үтергә кәңәш итә. Ял көндәрендә синоптиктар епшек ҡар яуыуын һәм елдең көсәйеүен фаразлай.
