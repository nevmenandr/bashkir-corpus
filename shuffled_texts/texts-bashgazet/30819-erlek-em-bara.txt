Башҡортостан Республикаһы Үҙәк һайлау комиссияһы рәйесе Хәйҙәр Вәлиев эш сәфәре менән Сибай ҡалаһында булды.  Хәйҙәр Арыҫлан улы алдағы һайлау кампанияһының үҙенсә­лектәре тураһында һөйләне, “Мобиль һайлаусы” тауыш биреү системаһына айырым иғтибар бирҙе.
— Һайлау һөҙөмтәһе берәүҙә лә шик тыуҙырмаҫҡа тейеш, — тине комиссия рәйесе.  Ул ҡала территориаль һайлау комиссияһы ағзалары, Сибай ҡалаһы хакимиәте башлығы Рөстәм Афзалов, урындағы үҙидара органдары вәкилдәре, журналистар менән осрашты.
 Бынан тыш, тауыш биреү биналарында шарттар тыуҙырыла, хәүефһеҙ­лек тәьмин ителә.  Һайлауҙы ойоштороу­сылар алдында торған тағы ла бер мөһим бурыс — халыҡҡа һайлауҙың нисек ойошторолоуы, кемде һайлауыбыҙ тураһында тулы мәғлүмәт еткереү.  — Күп йәһәттән был һайлау комиссиялары ағзаларының профессио­нал­легенә бәйле.  Шул уҡ ваҡытта халыҡтың әүҙемлеге һайлауҙы ойоштороусыларға ғына түгел, кандидаттарға ла, уларҙың агитация эшен нисек алып барыуына ла бәйле.  Һайлаусы иһә үҙ тауышының иҫәпкә алына­сағына ышанырға тейеш.  Һайлауҙы ғәҙел, асыҡтан-асыҡ үткәреүгә өлгәшеү мөһим.  Әйткәндәй, республика Үҙәк һайлау комиссияһында 2 июлдән һайлауҙа ҡатна­шыусылар өсөн “ҡыҙыу элемтә” эшләй.  Һәр бер етешһеҙлекте йылдам тик­шерәбеҙ.  Быны аңларға кәрәк. Был йәһәттән киң мәғлүмәт саралары ҙур ярҙам күрһәтә.  Бынан тыш асыҡ агитация, һайлаусылар ме­нән аралашыу өсөн “тура элемтә” кеүек алымдарҙы ҡулла­набыҙ. 