Хеҙмәт һәм халыҡты социаль яҡлау министрлығында ҡасаҡтарҙы эшкә урынлаштырыу мәсьәләһе буйынса “ҡыҙыу элемтә” эшләй. “Бөтә кимәлдәге власть органдарының бурысы ирекһеҙҙән күсеп килеүсе­ләргә мөмкин тиклем иғтибар биреү, тейешле ярҙам күрһәтеү”, — тип билдәләне Дмитрий Медведев. 17 июлдә Рәсәйҙең Ғәҙәттән тыш хәлдәр министрлығы ебәргән самолетта Дондағы Ростовтан 101 кеше килгән булһа, ҡалған 805-е Башҡортостанға үҙаллы юлланған һәм туғандарында ваҡытлыса төпләнгән. Украина граждандары өсөн Өфө дәүләт авиация техник һәм Башҡорт дәүләт университеттарының шифахана-профилакто­рийҙа­рын­да урындар бүленгән.  Дмитрий Медведев, Хөкүмәт ҡарарына ярашлы, Украина граждандарын урынлаштырыу өсөн тө­бәктәргә трансферт бүленеүе хаҡында хәбәр итте.  Федераль миграция хеҙмәте мәғлүмәттәренә ҡа­рағанда, әле ҡасаҡ статусы биреүҙе һорап 144 мең кеше мөрәжәғәт иткән.  Республика Хөкүмәтендә власть органда­рының һәм ойошмаларҙың ошо өлкәләге ғәмәлдәрен көйләү буйынса оператив штаб эшләй.  Башҡортостан Президенты вазифаһын ваҡытлыса башҡарыусы Рөстәм Хәмитов Рәсәй Хөкүмәте Рәйесе Дмитрий Медведев Украинаны мәжбүри ҡалдырған кешеләрҙе урынлаштырыу һәм уларҙы социаль-көнкүреш йәһәтенән тәьмин итеү мәсьәләһенә арнап үткәргән кәңәшмәлә ҡатнашты.

 Ауыр мәлдә ярҙамға ашыҡҡан кешеләрҙең барыһына ла ҙур рәхмәт әйтергә теләйем, — тине Рәсәй Хөкүмәте Рәйесе. Ҡаҙна ассигнованиелары күләме 3,5 миллиард һум­дан ашыу тәшкил итә, шул иҫәптән әлеге кешеләрҙе ҡабул итеүҙе ойоштороуға Федераль миграция хеҙмәтенә 780 миллион һум бүленә.
21 июлгә тиклем Федераль миграция хеҙ­мәтенең Баш­ҡортостан идаралығында 1981 Украина гражданы иҫәпкә ҡуйылған.  1 апрелдән һуң респуб­ликаға 906 кеше килгән, шуларҙың 325-е миграция хеҙмәтенә мөрә­жәғәт иткән.  Ҡасаҡтарҙың күпселеген таныш булмаған кешеләр, шулай уҡ туғандары, дуҫтары һыйындырған.  Улар араһында хәстәрлеккә мохтаж булған балалар, ололар, инвалидтар бик күп. 