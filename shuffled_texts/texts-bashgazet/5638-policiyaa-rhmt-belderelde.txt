А. ХӘЛИЛОВ. Уларҙың береһе ҡорал һаҡланған урынды әйтә. Улар оҙаҡ ваҡытҡа иркенән мәхрүм ителәсәк.
 Почта машинаһына һөжүм иткәндән һуң ике көн үткәс, тәүге енәйәтселәр ҡулға алына.  Һөҙөмтәлә ҡыҫҡа ваҡыт эсендә енәйәт асыла.  Был ваҡиғала ике почта хеҙмәткәре яралана.  Махсус операциялар республиканың бер нисә районында үткәрелә.  Ҡораллы енәйәтселәрҙе тотоуға ОМОН, СОБР, территориаль эске эштәр органдары, кинологтар хеҙмәте һәм махсус тәғәйенләнештәге авиаотряд хеҙмәткәрҙәре йәлеп ителә.  “Рәсәй почтаһы” предприятиеһы 13 октябрҙә Ҡариҙел районында почта машинаһына һөжүм итеүселәрҙе йылдам асыҡлаған һәм һөнәри оҫталыҡ күрһәткән өсөн Башҡортостандың эске эштәр органдары хеҙмәткәрҙәренә рәхмәт белдерә.
 Әле тағы биш кеше һаҡ аҫтына алынған.  Енәйәтте асыу өсөн республиканың Эске эштәр министрлығында тәжрибәле тәфтишселәрҙән һәм криминалистарҙан торған махсус төркөм ойошторола.