Ә быйылғы күрешеү өлкәндәрҙең күңелендә оҙаҡ һаҡланасаҡ әле, сөнки шашка буйынса биш тапҡыр донъя чемпионы Тамара Танһыҡҡужина кеүек шәхес менән күҙмә-күҙ осрашыу, талантлы спортсынан йылы ҡотлау һүҙҙәре ишетеү шатлығы һәр кемгә лә тәтемәй.  Ул ғынамы, ветерандарыбыҙ донъя чемпионы менән ойошторолған шашка турнирында көс һынашырға ла баҙнат итте. Халыҡ-ара оло йәштәгеләр көнө алдынан “Башҡортостан” гәзите редакцияһы коллективы матбуғат ветерандарын Матбуғат йортона байрам менән тәбрикләү өсөн йыйҙы.