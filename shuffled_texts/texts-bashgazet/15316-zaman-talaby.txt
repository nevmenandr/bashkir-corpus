Энергетика өлкәһендә йылдың иң мөһим ваҡиғаһы — ХIV Рәсәй энергетика форумы — башланды.  Һуңынан резолюция ҡабул ителеп, энергетика өлкәһендә көнүҙәк булған мәсьәләләрҙе атҡарып сығыу юлдары билдәләнәсәк. Форумдың тағы бер мөһим яғы — дәүләт һәм бизнес вәкилдәре араһында эшлекле һөйләшеү.  Форумдың маҡсаты — энергияны һаҡ­лау һәм уның һөҙөмтәлелеген арттырыу йәһәтенән бөгөн мөһим булған “Йәшел энергетика” йүнәлешендә хеҙ­мәттәш­лекте үҫтереү.  Программаға шулай уҡ халыҡ-ара конференциялар инә.  Барлығы ун биш тема буйынса төрлө сара үтеп, мөһим мәсьәләләр күтәреләсәк.  Генераль бағыусыһы — “Баш­ҡорт­остан электр селтәрҙәре” компанияһы асыҡ акционерҙар йәмғиәте. “Энергияны һаҡлауҙа предприятиеларҙың мөһим проблемалары”, “Яңыртылған энергия сыға­наҡтары: ҡояш, ел һәм һыу” тигәндәре һәр ҡайһыһында ҡыҙыҡһыныу уятырлыҡ. Йыйын програм­маһына ярашлы уҙған саралар ҡатна­шыусыларға тәжрибә уртаҡ­лашыуҙа, алдынғы про­екттарҙы тор­мошҡа ашырыуҙа, бәй­ләнеште нығы­тыуҙа ҙур ярҙам буласаҡ. Рәсәйҙең 25 төбәгенән, башҡа илдәрҙән 150-нән ашыу предприятие яңы техника өлгөләрен күрһәтә. Сараны төп ойоштороусы булып республикабыҙ Хөкүмәте менән Баш­ҡортостан күргәҙмәләр компанияһы сығыш яһай.  Быйыл халыҡ-ара кимәлгә күтәрелеп, ул Шанхай хеҙмәттәшлек ойошмаһында Рәсәй рәйеслегенең планына индерелгән.
 Ул Рәсәй Феде­рация­һының Энергетика, республиканың Сәнәғәт һәм инновация сәйәсәте министрлыҡтары һәм Башҡорт­остан Сауҙа-сәнәғәт палатаһы ярҙамы менән үтә. 