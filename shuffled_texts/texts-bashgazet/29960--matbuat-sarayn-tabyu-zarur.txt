Шул уҡ ваҡытта, күпселек осраҡта, матбуғат са­ра­лары яғынан да иғтибарһыҙлыҡ ҡына түгел, хатта битарафлыҡ күҙәтелә.  Йәмғиәттәге башҡа мөһим проблемалар менән бер рәттән, форумда хәйриә фондтарының, коммерциялы булмаған ойошмаларҙың эшмәкәр­леген матбуғат сараларында яҡтыр­тыу темаһы ла айырым “түңәрәк өҫтәл”дә тикшерелде, унда респуб­ликаның баҫма матбуғаты, радио һәм телевидение каналдары етәкселәре, журналистар, власть органдары һәм коммерциялы булмаған ойошмалар вәкил­дәре ҡатнашты.  Төрлө төбәктәрҙең коммерциялы булмаған ойошма вәкилдәре, Йәмәғәт палаталары етәкселәре һәм ағзалары, форумда ҡатнашыуҙан тыш, республиканың социаль объекттары менән танышты, торлаҡ-коммуналь өлкәнең торошо менән ҡыҙыҡһынды. Үҙе­беҙгә килгәндә, беҙҙең Агентлыҡ һәр саҡ хеҙмәттәшлеккә әҙер һәм барлыҡ коммерциялы булмаған ойошмаларҙы ла хеҙмәттәшлеккә саҡыра.  Ошо көндәрҙә Рәсәй Йәмәғәт палатаһы баш ҡалабыҙҙа Волга буйы федераль округынан йыйылған, йәмғиәтебеҙҙең төрлө даирәләрендә хеҙмәт иткән белгестәрҙе берләштергән ҙур сара уҙғарҙы.  Сайтыбыҙҙа мәғлүмәт ифрат күп, шул иҫәптән мат­буғат сараларында яҡтыртырлыҡтары ла. Рәсәй Йәмәғәт палатаһы секретары Валерий Фадеев, коммерциялы булмаған ойош­ма­ларҙың һәм матбуғат саралары хеҙ­мәт­тәшлеген арттырыуҙа төбәктәрҙең Йә­мәғәт палаталары ла әүҙем ҡатна­шырға тейеш, тип белдерҙе. Башҡортостан юлдаш телеканалы етәксеһе Рөстәм Зарафутдинов телека­налдың коммерциялы булмаған ойошмалар менән эшләүҙә үҙ юлдарын табыу­ҙарын, атап әйткәндә, “Русфонд”, “Беҙҙең балалар”, “Мәрхәмәт” һәм башҡа билдәле бер нисә фонд менән әүҙем хеҙмәт­тәш­лек итеүҙәрен, халыҡҡа мәғлүмәт етке­реүҙең һөҙөмтәле юлын табыуҙарын, ентекле анализ үткәргәндән һуң, нигеҙҙә, мәрхәмәтлелек күрһәтеүгә саҡырылған сюжеттарҙың эфирҙа ҡасан һәм нисә тапҡыр сығыуын хәл итеүҙәрен һөйләп үтте.
– 2017 йылда беҙҙең телеканал “Русфонд”ҡа дауаланыуға мохтаж 40-тан ашыу балаға ярҙам күрһәтеү өсөн 9 миллион һум самаһы аҡса йыйырға ярҙам итте, – тине ул.  – Әммә бының өсөн беҙ сюжетты аҙнаһына бер тапҡыр күрһә­теүҙән арттырмайбыҙ, сөнки мәғлүмәт тамашасы өсөн ҡәҙимгегә әүерелә, маҡсаттың һөҙөмтәлелеге юғала.
“Тамыр” балалар каналы етәксеһе Гөлназ Ҡолһарина ла һәр хәйриә фондының эшмәкәрлеген даими яҡтыр­тыу мөмкин түгеллеген, шуға күрә коммерциялы булмаған ойошма “үҙ” матбуғат сараһын табырға, уртаҡ фекергә килергә тейешлеген тағы берҙе билдәләне.
“Түңәрәк өҫтәл”дә социаль селтәр­ҙәр­ҙең әһәмиәтлелеге, уларҙың аудито­рияһы гәзит-журналдарҙың, телевидение-ра­дионың аудиторияһы менән тап килеү-килмәүе, матбуғат сараларының заман талаптарына ярашлы контент менән социаль селтәрҙәргә сығыу мөмкинлектәре хаҡында ла фекер алышыу булды.  Атап әйткәндә, форум бизнес, власть вәкилдәре һәм йәмғиәт араһында өс яҡлы асыҡ диалог булдырыу, уртаҡ социаль проекттарға нигеҙ һалыу, үҙ-ара хеҙмәттәшлектең һөҙөмтәлелеген арттырыу өсөн ойошторолғайны.  Йәнле һөйләшеү бер килке журналистарға дәғүә белдереү­ҙе хәтерләтте: нигеҙҙә, хәйриә фондтары уларҙы үҙҙәренең күп яҡлы эшмәкәрлеген яҡтыртырға баш тартыуҙа, ғөмүмән, мәрхәмәт­лелек темаһы менән ҡыҙыҡ­һынмауҙа ғәйепләһә, матбуғат саралары вәкилдәре, нигеҙҙә, был теманан бер ваҡытта ла баш тартмауын, әммә аныҡ кешеләрҙең тарихын үҙ аудиторияһына ярашлы итеп, үҙҙәре теләгән форматта биреүен, ғөмүмән, рейтингтарға килгәндә, был теманың аудитория өсөн бик үк ҡыҙыҡ булмауын һыҙыҡ өҫтөнә алды.
“Беҙҙең балалар” хәйриә фондын ойоштороусы, Социаль мәғлүмәт агентлығы журналисы Ольга Власова проблеманы үҙ күҙлегенән баһаланы:
– Күпселек коммерциялы булмаған ойошмаларҙа профессионалдар юҡ, улар проекттары, башҡарған эштәре тураһын­да тулы итеп, матур тел менән грамоталы мәғлүмәт еткерә белмәүе, матбуғат сара­һында баҫып булырлыҡ әҙер матбуғат релизы бирмәүе лә ихтимал.  “Берләшмә” тип аталған, алға хәрәкәт итеүселәрҙе, әүҙем эшмәкәрлек яҡлыларҙы туплаған форумда граждандар йәмғиәтенең көнүҙәк мәсьәләләре тикшерелде, тәжрибә уртаҡлашыу, фекер алышыу майҙансыҡтары эшләне.
