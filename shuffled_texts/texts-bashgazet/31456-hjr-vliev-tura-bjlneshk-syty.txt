Әйткәндәй, республика Үҙәк һайлау комиссияһында “ҡыҙыу телефон” әле лә эшләй.  31 августа ошондай сираттағы сара үтте.  Ғөмүмән, был юлы Үҙәк һайлау комиссияһы рәйесе егерменән ашыу һорауға яуап бирҙе.  Һайлауға ҡағылышлы һорауҙарығыҙ булһа, 8-800-347-54-54 һандарына шылтырата алаһығыҙ. Шулаҡ уҡ сит өлкәлә йәшәгән һәм эшләгән ватандаштарыбыҙ ҙа республикала һайлау барышы, тәртибенә ҡағылышлы һорауҙар бирҙе.
 Өфө, Күмертау ҡалаларында, Бөрө, Дүртөйлө, Шишмә, Туймазы һәм Ҡырмаҫҡалы райондарында йәшәүселәр бигерәк тә әүҙем булды.  Башҡортостан Үҙәк һайлау комиссияһы халыҡ һайлауға килһен, ҡыҙыҡһынған һорауы яуап алһын өсөн “тура бәйләнеш” сараһын ойоштороуҙы яҡшы йолаға әйләндерҙе.  Республика халҡы “тура бәйләнештә” әүҙем ҡатнашты, телефон бер минутҡа ла тынманы тип әйтергә лә мөмкин.  Шылтыратыусылар үҙендең һайлау учаскаңды нисек табыу, өйҙә тауыш биреү, һайлау исемлегендә фамилияң булмаған осраҡта нимә эшләргә кәрәклеге, дауаханала ятҡанда нисек тауыш биреү мөмкинлеге менән күберәк ҡыҙыҡһынды.  Унда төбәк Үҙәк һайлау комиссияһы рәйесе Хәйҙәр Вәлиев алтынсы саҡырылыш Дәүләт Йыйылышы – Ҡоролтай депутаттарын һайлауға әҙерлек һәм үткәреү мәсьәләренә ҡағылышлы һорауҙарға яуап бирҙе.
