Конкурс эштәренең темалары – тыуған төйәк ҡурсаулыҡтары, яратҡан тәбиғәт мөйөштәре, тәбиғәт һәйкәлдәре, экология һәм ирекмәнлек саралары.
 Унда Рәсәйҙең төрлө төбәктәренән 22 меңдән ашыу ижади эш ҡабул ителде.  Быйылғы конкурстар Ирекмәндәр йылына арнала.  Башҡортостан халҡын “Тыуған төйәк тәбиғәте” Бөтә Рәсәй балалар ижады һәм “Рәсәйҙең экологик урындары” фотографиялар конкурстарында ҡатнашырға саҡыралар.  Бындай конкурстар тәүге тапҡыр былтыр Федерация Советы ҡарарына ярашлы үткәрелгәйне.  Еңеүселәр өс йәш төркөмө – 7-9, 10-14, 15-18 йәшлектәр араһында айырым билдәләнә.  Еңеүселәргә бүләктәрҙе Федерация Советы Рәйесе Валентина Матвиенко тапшырҙы.
 Эштәр 15 сентябрҙән 15 ноябргә тиклем электрон вариантта www.эко2018.рф сайтында ҡабул ителә.  Ике конкурсҡа ла 1 декабрҙә йомғаҡ яһалып, еңеүселәр иғлан ителәсәк. Конкурс балалар һәм үҫмерҙәрҙә экология мәсьәләләренә ҡыҙыҡһыныу арттырыуҙы, йәш быуында экологик мәҙәниәт тәрбиәләүҙе, Рәсәйҙең тәбиғи мираҫын һаҡлауҙы маҡсат итеп ҡуя.

“Рәсәйҙең экологик урындары” фотографиялар конкурстарында 7 йәштән 99 йәшкәсә теләге булған һәр кем ҡатнашыу хоҡуғына эйә.  “Тыуған төйәк тәбиғәте” Бөтә Рәсәй балалар ижады конкурсында 7 йәштән 18 йәшкәсә балалар һәм үҫмерҙәр ҡатнаша ала.  Был конкурсҡа ла эштәрҙе 15 ноябргәсә www.эко2018.рф сайтына ебәрергә кәрәк.  Бәйгеләрҙең ойоштороусыһы булып “Содействие” төбәк йәмәғәт ойошмаһы һәм Эко2018.рф интернет-порталы сығыш яһай.
