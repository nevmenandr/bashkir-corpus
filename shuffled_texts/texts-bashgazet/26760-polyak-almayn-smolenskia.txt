Ни ҡылырға белмәгән Польша етәкселеге Рәсәйҙең ауыл хужалығына ҙур сығым түгергә риза. Бының сәбәбе аныҡ: беҙ хәҙер уларҙың емешен алмайбыҙ.  Әлбиттә, ағастарҙың сит ергә тиҙ ерегеп китәсәгенә шикләнмәй белгестәр, сөнки Смоленск менән Польша араһы әллә ни алыҫ түгел, ике төбәктәге һауа шарттары оҡшаш. Тәүге Рәсәй – Польша алма проектын быйыл уҡ ғәмәлгә ашыра башларға әҙерләнәләр.  Тәжрибә ыңғай үтһә, поляктар эре ағас үҫентеләре килтереп ултыртасаҡ.  Күршеләребеҙ Смоленск өлкәһендә күпләп үҫенте ултыртып, беҙҙең климат шарттарында уларҙың нисек емеш биреүен күҙәтәсәк.  Ул сағында тәүге уңышты киләһе йылда уҡ ала башлаясаҡбыҙ.  Әле төбәк етәкселәре баҡса буласаҡ урынды билдәләй.  Петербургтағы халыҡ-ара иҡтисади форумда поляктар Рәсәйҙең Смоленск өлкәһендә алма үҫтереүгә әҙер булыуын белдерҙе. Уның өсөн 50 гектар ер бүленәсәк.