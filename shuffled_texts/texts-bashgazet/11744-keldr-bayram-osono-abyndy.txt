Спортсыларҙы дуҫ-иштәре, класташтары әйҙүкләп, сәмләндереп торғас, улар көндөң һалҡын булыуын да һиҙмәне.  Башҡортостан Президенты Рөстәм Хәмитов менән Рәсәй Федерацияһы Президентының Эске сәйәсәт идаралығы начальнигы урынбаҫары Радий Хәбиров саңғысыларҙы тәбрикләп, уңыштар теләне. Старт!  Иғтибар!  Студенттар, ирҙәр, гүзәл заттар, спорт ветерандары, предприятиелар, ойошмалар араһындағы ярыш та сәмле барҙы.  Призлы урынға сыға алмағандарҙың да күңеле кителмәне был көндә.  Еңеүселәргә миҙалдар, дипломдар тапшырылды.  Сочиҙа Ҡышҡы Олимпиада уты ҡабынған мәлдә Өфөнөң “Биатлон” спорт-һауыҡтырыу комплексында ла XXXII “Рәсәй саңғы юлы-2014” ярышы ҡыҙыу барҙы.
 Тәүҙә Өфө мәктәптәре ҡыҙҙары, уларҙан һуң үҫмерҙәр уҙышты.  Йөрәктәрендә Олимпиада осҡоно ҡабынып, көр кәйефтә таралышты улар. Бәйгелә өс меңдән ашыу кеше ҡатнашты. Бер аҙҙан гер күтәреү, арҡан тартышыу, хоккей, “Атай, әсәй һәм мин – спорт ғаиләһе” кеүек уйындар башланды. 