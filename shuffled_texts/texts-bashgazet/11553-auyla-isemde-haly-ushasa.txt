“Башҡортостандың административ-территориаль ҡоролошо тураһында”ғы Законға ошоға ҡағылышлы төҙәтмәләр индерелә.

 Бынан ары биләмәләрҙең атамаһын үҙгәрткәндә республика халҡының фекере иҫәпкә алынасаҡ.  Мәҫәлән, 2010 йылда йәмәғәтселек башланғысы буйынса Нуриман районындағы Пушкин ҡасабаһы менән Киров утары ауыл статусына эйә булғайны. – Ике ауыл ҡушылғанда йәки яңылары барлыҡҡа килгәндә кешеләр айырыуса ҙур әүҙемлек күрһәтә. Дәүләт Йыйылышы – Ҡоролтайҙың матбуғат хеҙмәтендә әйтеүҙәренсә, әлегә тиклем закон тексында бындай положение юҡ ине, шулай ҙа атамаһы үҙгәргән биләмәләр халҡының фекере һәр саҡ иғтибарға алынды.
— Бындай күренештәрҙе халыҡ үҙе башлай бит, — тине матбуғат хеҙмәте етәксеһе Илгиз Абдуллин. 