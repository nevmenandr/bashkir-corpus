Фестиваль һөҙөмтәләре буйынса гран-при механика факультетына, 1-се урын – аҙыҡ-түлек технологиялары, 2-се урын – тәбиғәттән дөйөм файҙала­ныу һәм төҙөлөш, 3-сө урын иҡтисад һәм энергетика факультеттарына бирелде. Концерт прог­рам­маһының художестволы һәм әҙәби тексы өсөн мәғлүмәт технологиялары һәм идара итеү факультеты бүләклән­де. Тәбиғәттән дөйөм файҙаланыу һәм төҙөлөш факультетынан Рәфис Иҙрисов менән Гөлдәр Иҡсанова башҡарыуында осетин, энергетика факультеты студенттары башҡарыуында рус халыҡ, аҙыҡ-түлек технологиялары факультеты студенттары башҡарыуында татар һәм механика факультетының чечен бейеү­ҙәре күркәм байрамға берҙәмлек, дуҫлыҡ тойғоһо өҫтәне.  “Концерт прог­раммаһына креатив ҡараш” но­минацияһында биологик технологиялар һәм ветеринар медицина факультеты бүләкләнһә, аграр технологиялар һәм урман хужалығы факультеты сығышы музыкаль яҡтан иң яҡшы би­ҙәлгән тип табылды.  Йырсыларҙың, ҡурайсыларҙың һәм вокаль-инструменталь ансамблдәрҙең күплеге, уларҙың сығыштарының төрлөлөгө, сағыулығы аграр университеттың таланттар ояһы икәнлеген раҫланы.
– Урал Тимеров етәкселегендәге “Ырыу” заман хореография коман­даһы­ның, Фидан Харисов менән Илсур Бикбов башҡа­рыуындағы “Музыкаль феерия” сығыш­тары оҡшаны, – тип тәьҫо­рат­тары менән бүлеште фес­тивалдә ҡатнашыусы Эльвира Рәҡипова. Рәсәй киноһы йылына арналған тамаша сағыу рухта барҙы, факультеттарҙан иң көслө коллективтар һәм башҡарыусылар сығыш яһаны.
 Беренсе проректор Марс Фархшатов “Тамашасылар һөйөүе” номи­нацияһында еңеүсе механика факультетын тәбрик­ләне.  Күркәм тамашанан һуң тулҡын­ланып көтөп алған бүләкләү мәле етте.  Фестивалде дәртле “Беҙҙең байрам” бейеүе менән механика факультеты студенттары асып ебәрҙе.  Башҡорт дәүләт аграр университеты студенттары көтөп алған ижади байрам – “Алтын башаҡ-2016” фестиваленең гала-концерты үтте. 