Бында үтенес менән килеүселәрҙе ҡолас йәйеп ҡаршылаясаҡтарына, түҙемлек һәм иғтибар менән тыңлаясаҡтарына ышаныс артты. Бына ул яңы эш принциптарының бер нисәһе: социаль ғәҙеллекте күҙәтергә һәм ресурстарҙы тигеҙ бүлергә, беренсе сиратта бәлиғ булмағандарға, ауыр хәлдә ҡалғандарға ярҙам күрһәтергә; граждандарға һәм вазифалы етәкселәргә мөрәжәғәт иткәндә иғтибарлы булырға; төрлө милләттәге граждандарҙың ғөрөф-ғәҙәттәрен һәм традицияларын хөрмәт итергә; социаль хеҙмәт клиенттарының кешелек дәрәжәһен яҡларға, уларҙың мәнфәғәттәрен һәм ихтыяжын иҫәпкә алырға; клиент тураһындағы мәғлүмәтте һаҡларға, уның таралмауын тәьмин итеү өсөн сара күрергә. 2014 йылдың башынан халыҡты социаль яҡлау идаралығы һәм хеҙмәтләндереү учреждениелары вәкилдәре өр-яңы Этика һәм хеҙмәт тәртибе кодексына ярашлы эшләйәсәк.
 Тимәк, тупаҫ, дорфа хеҙмәткәрҙәргә халыҡты социаль яҡлау учреждениеларында урын булмаясаҡ. 