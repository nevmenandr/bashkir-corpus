Асылда иһә ихлас, балаларса шатлана белгән, тәбиғәтте, матурлыҡты яратҡан, сәнғәткә һәм фәнгә ғашиҡ дуҫыбыҙ һәм хеҙмәттәшебеҙ булып хәтерҙә ҡалды.  Холоҡ-фиғеле шундай ине: ир-аттарса ныҡ, башҡорт ҡатын-ҡыҙҙарына хас сабыр... Верстка буйынса инженерҙың ошо йылдар эсендә донъя күргән һәр гәзиткә ҡулдарының йылыһы, күҙ нурҙары һалыныуы һәм һаҡланыуы ғына ауыр юғалтыу һағышын бер аҙ баҫҡандай итә. Ижади хеҙмәткәрҙәрҙән айырылып торған бер һыҙатын да телгә алып үтке килә Флүрә Ғәндәлиф ҡыҙының.  Китап уҡырға, кроссворд һәм сканвордтар сисергә яратты.  Зауыҡлылыҡ, нәзәкәтлелек, итәғәтлелек — уны биҙәгән, асылын асҡан сифаттар ошолар ине...  Флүрә Ғәндәлиф ҡыҙына бәйле матур иҫтәлектәр күңелдәрҙән юйылмаҫ, яҡты хәтирәләр аша беҙҙең менән йәшәр ул. Теүәл фәндәр буйынса белгес булғанғалыр, эш урынын гелән тәртиптә тотор, һәр әйберҙе зауыҡ менән урынлаштырыр, наҙлап-иркәләп гөлдәр үҫтерер ине.  Ауырыуына ҡарамаҫтан, хаҡлы ялға сыҡҡанға тиклем эшен ташламаны, бирешергә теләмәй, тешен ҡыҫып булһа ла түҙҙе.  Ярай әле, төбәгебеҙ башлығы ҡулынан Башҡортостан Республикаһының Почет грамотаһын алып, оло шатлыҡ кисереүен күреү бәхетенә өлгәштек. Йәнең йәннәттә булһын!

“Башҡортостан” гәзите
редакцияһы коллективы. Башҡорт дәүләт университетының физика факультетын тамамлаған Флүрәнең хеҙмәт юлының ике тиҫтә йылы “Башҡортостан” гәзите редакцияһында үтте.  “Ине” тип үткән заманда хәтерләргә тура килеүе ҡайһылай аяныс...  Кемгәлер йомоғораҡ та күренгәндер, әммә уны яҡындан белмәгәндәр өсөн генә шулай тойолоуы ихтимал.  Редакция коллективының Флүрә Ғәниеваны юғары дәүләт наградаһына тәҡдим итеүе лә юҡҡа булманы, сөнки ул намыҫлы хеҙмәте менән быға ысын мәғәнәһендә лайыҡ ине.  Ауыр юғалтыу, тәрән ҡайғы кисерҙек — хаҡлы ялдағы хеҙмәттәшебеҙ Флүрә Ғәндәлиф ҡыҙы Ғәниева, беҙҙән мәңгелеккә айырылып, баҡыйлыҡҡа күсте.  Шулай ҙа һуңғы һулышына ҡәҙәр йәшәүҙән төңөлмәне, табиптарҙың ҡөҙрәтенә ышанды, һауығырына өмөт итте.
 Ғафури районының Ерек ауылында тыуып үҫкән ҡыҙ, үҫмер сағынан үҙенә юл ярып, юғары белем алған.  Беҙҙе ул күңеленең матурлығы менән дә һоҡландырҙы.  Донъяға тәүге ауазы ла тап ошо мәлдә яңғыраған булған.  Фани донъянан баҡыйлыҡҡа йомала күсте, яҙ һулышын һиҙҙергән салт аяҙ һәм ҡояшлы көндә ер ҡуйынына һалынды.  Уға йәшнәп йәшәргә лә йәшәргә ине бит әле. Тормошто ихлас яратһа ла, һауығырға тырышһа ла, үкенескә ҡаршы, ҡаты сиргә ҡаршы тора алманы яратҡан, ихтирам иткән Флүрәбеҙ, 56 йәше тулыр-тулмаҫтан йөрәге тибеүҙән туҡтаны.  Бәхил бул, хеҙмәттәшебеҙ... 