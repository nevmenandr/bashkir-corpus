Тормошомда күп хәҡиҡәтте асыҡлаусы, ҡыйын саҡта кәңәштәре менән күңелде күтәреүсе баҫмаларҙың береһенә әүерелде ул.
 Туған телеңдә сыҡҡан абруйлы баҫманы уҡымағас, ниндәй башҡорт һин? Тоғро, тура һүҙле, уҡымлы гәзит тағы ла йөҙҙәрсә йыл халҡыбыҙҙы ҡыуандырып йәшәһен ине тигән теләктәмен. Эйе, "Башҡортостан" — башҡорт телендә сыҡҡан абруйлы гәзиттәрҙең береһе.  Ярты быуаттан ашыу "Башҡортостан" менән дуҫлыҡты өҙгән юҡ, киреһенсә, нығый ғына.  Һуңғы йылдарҙа баҫманың биҙәлеше үҙгәреүе, йөкмәткеһенең киңәйеүе, күп төрлө яңы рубрикаларҙың барлыҡҡа килеүе ҡыуаныслы.  "Башҡортостан"дың хәбәрсеһе булмаһам да, мәҡәләләремдең даими баҫылып тороуына бик шатмын.
"Башҡортостан" — уҡымлы, йөкмәткеле гәзиттәрҙең береһе, уға яҙылмай ҡалыу яҙыҡ булыр, минеңсә.  Үҙеңде ҡыҙыҡһындырған һәр һорауға төплө яуап табырға мөмкин. Был баҫманы үҙ итеп, һәр йыл һайын яҙылам, яратып уҡыйым.  Гәзиттә ошоға тиклем исемдәре матбуғатта күренмәгән күренекле шәхестәребеҙ, геройҙарыбыҙ тураһында һүрәтләмәләр, яҙмалар әленән-әле баҫыла. 