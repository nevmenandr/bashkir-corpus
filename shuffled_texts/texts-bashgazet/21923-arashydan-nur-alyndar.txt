Бындай зыяндың ғүмерҙе ҡыйыуы ихтималлығы хаҡында ла белдергән ул.
 Ошо һүҙҙәрҙе иҫтә тотоп, бер-беребеҙгә йөҙ йыйырып, көнләшеп ҡарамайынса, изге теләк, хөрмәт менән бағыу тормошобоҙҙо тағы ла нурландырып ебәрер. “Күҙ тейеү хаҡ”, – тигән бер хәҙисендә пәйғәмбәр Мөхәммәт ғәләйһис-сәләм.  Шуға күрә ниндәйҙер гүзәллекте, хайран ҡалмалы сафлыҡты күргән ваҡытта “сөбхәналлаһ” тип әйтергә кәрәк.  Был һүҙ “Аллаһ Тәғәләнең матур бер заты”, “Раббыбыҙ тарафынан яратылған гүзәллек” тигән төшөнсәне бирә.  Ә инде күҙ тейеүҙән һаҡланыу өсөн “Ҡәләм” сүрәһенең 51-се һәм 52-се аяттарын уҡырға кәрәк, тип өйрәткән Пәйғәмбәребеҙ.
“Мосолмандың ҡулынан да, теленән дә, ҡылығынан да һис кем зыян күрергә тейеш түгел”, – тигән пәйғәмбәребеҙ Мөхәммәт ғәләйһис-сәләм.  Ҡаты күҙҙең кире тәьҫире әҙәм балаһына ла, малға ла тейеүсән. 