Парламент комитеты рәйесенә ебәрелгән һорауҙар Секретариаттағы юридик хеҙмәт, шулай уҡ депутаттар тарафынан ентекле өйрәнеләсәк.
216-35-93 һандары буйынса онлайн-режимында эшләгән “ҡыҙыу элемтә”гә эш көндәрендә иртәнге сәғәт 9-ҙан киске 6-ға тиклем мөрәжәғәт итергә мөмкин. Йәмәғәт контроленең төбәк үҙәге ҡарамағында асылған тура бәйләнеш онлайн режимында була.  Дәүләт Йыйылышы – Ҡоролтай Рәйесе Константин Толкачев ошо турала хәбәр итте.

 Барыһына ла яҡшы таныш Call-үҙәк шылтыратыуҙарҙы партия проекты етәксеһе Павел Качкаевтың, Дәүләт Йыйылышы – Ҡоролтайҙың Торлаҡ сәйәсәте һәм инфраструктур үҫеш комитеты рәйесе Елена Родинаның, торлаҡ-коммуналь хужалыҡ министры урынбаҫары Альфред Зиннәтуллиндың һәм Башҡорт­остан Йәмәғәт палатаһының торлаҡ мәсьәләләре һәм торлаҡ-коммуналь хужалыҡ комиссияһы рәйесе, “ЖКХ-контроль” үҙәге етәксеһе Анатолий Дубов­скийҙың кеҫә телефондарына күсерәсәк.  Әйткәндәй, “Берҙәм Рәсәй” партияһының “УПРАВДОМ” проектына ярашлы “ҡыҙыу элемтә” телефоны буйынса халыҡ менән эшләү яңыса алып барыласаҡ.  Дәүләт Йыйылышы – Ҡоролтайҙа торлаҡ-коммуналь хужалыҡ мәсьәләләре буйынса ойошторолған “ҡыҙыу элемтә” телефонына килгән мөрәжәғәттәр профилле комитет депутаттары, шулай уҡ парламенттағы юридик хеҙмәт тарафынан ҡарала. 