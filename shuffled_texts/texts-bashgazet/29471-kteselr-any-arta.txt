Республикалағы 3435 һайлау участкаһында Йәмәғәт палатаһынан күҙәтеүселәр эшләйәсәк. Улар, үҙ сиратында, урындарҙа йәмәғәт күҙәтеүселәрен әҙерләргә тейеш.  Рәсәйҙең Йәмәғәт палатаһы ил президентын һайлауҙы күҙәтергә теләгәндәрҙән 100 меңдән ашыу ғариза алды.  Башҡортостанда йәмәғәт күҙәтеүселәре корпусына 10 300 кеше инергә тейеш. ТАСС агентлығы, палата секретары урынбаҫары Александр Точеновҡа һылтанып, ошо турала хәбәр итте.  Төбәктәге йәмәғәт палатаһы һәр райондан ошондай вәкилдәр өсөн һигеҙ семинар үткәрҙе. 