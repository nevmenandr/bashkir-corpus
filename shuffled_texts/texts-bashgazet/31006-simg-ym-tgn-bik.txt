Хәҙер теләге булған һәр кем спорт менән шөғөлләнә ала.  Ауыл мәҙәниәт йортонда күләмле төҙөкләндереү, матди-техник базаны нығытыу эше башҡарылған, ижад менән шөғөлләнеү өсөн уңайлы шарттар тыуҙырылған.  Капиталь ремонтҡа биш миллион һумдан ашыу аҡса йүнәлтелгән.  Тре­на­жер­ҙар, спорт кәрәк-ярағы, теннис, бильярд өҫтәле ҡуйылған.  Фойела йәштәр өсөн дискотека залы, хореография дәрестәре өсөн бүлмә бар.  Ошонда уҡ китапхана, балалар өсөн уйын мөйөшө, фольклор, ял бүлмәһе урынлашҡан. Тантанала республика Башлы­ғының Муниципаль берәмектәр менән үҙ-ара эш итеү идаралығының баш советнигы Урал Хәлисов, Хәй­булла районы хакимиәте башлығы Раил Ибраһимов, район советы рәйесе Александр Карпов, хакимиәт башлығы урынбаҫарҙары, ауыл биләмәләре башлыҡтары, учреждениелар, ойошмалар етәкселәре, урындағы халыҡ ҡатнашты. Әйткәндәй, был — Хәйбуллала һуңғы өс йылда сафҡа ингән бишенсе мәҙәни үҙәк.
 Хәйбулла районының Сиҙәм ауылында күп функциялы клуб асыу тантанаһы үтте.  Урындағы ҡаҙнанан йыһаз, сәхнә кейеме, музыка ҡоралдары, көнкүреш техни­каһы, спорт тренажерҙары, балалар тауарҙары һатып алыуға аҡса бүленгән. Яңы клубта күмәк мәҙәни саралар үткәреү өсөн шарттар булдырылған. 