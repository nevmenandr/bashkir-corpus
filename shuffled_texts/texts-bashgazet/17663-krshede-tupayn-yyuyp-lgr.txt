Сараны ойоштороу­сылар­ҙың береһе Тимур Вәлитов әйтеүенсә, бындай кү­ренеш ҙур социаль әһәмиәткә эйә, һәм улар кешеләр араһында үҙ-ара йылы мөнә­сә­бәт, хеҙ­мәттәшлек булдырыуға йо­ғонто яһай.  Был йәһәттән план­лаш­тырылған башҡа бай­таҡ саралар республика Баш­лығы ҡарамағындағы Дәү­ләт-дин мөнә­сәбәттәре буйынса со­веттың “Диндәр аралашыуы һәм мил­ләттәр берҙәмлеге – йәмғиәттәге ил­һөйәрлек нигеҙе” проек­тының бер өлөшө булараҡ үткәрелә. Был гүзәл сифаттар Ер йөҙөндәге барса халыҡ­тарҙың татыу, тыныс ғүмер итеүенә, төплө камиллашыуына ыңғай сәбәп кенә булыр. Таҙалыҡ – имандың яр­тыһы.  Унда төрлө конфессия вә­килдәре, башлыса йәш бы­уын вәкилдәре ҡатнашты.  Йәшә­йештәрен дин ҡанундарына ярашлы ҡорған һәр әҙәм балаһына күңелен дә, уйҙарын да, йортон да, кейем-әҙәбен дә саф тотоу зарур.  Өмә­нең һуңында, йола буйынса, барлыҡ уң­ғандар ҙа сәй табынына йыйылды, үҙен­сәлекле, ҡы­ҙыҡ­лы әң­гә­мә ҡорҙо, танышты, аралашты. Оҙайлы ҡыш осоронда ҡарҙа йыйыл­ған сүп-сарҙы, кипкән япраҡтарҙы йыйыу баш ҡаланың “Ихлас” мәсете билә­мәһендә башҡарылды.  Ял көнө тип тормай, изге маҡсат менән мәсеттең тирә-яғын таҙаларға килгән һәр кем оло сауапҡа ғына түгел, иң мө­һиме, йән тыныс­лығына, кү­ңел йылыһына өлгәш­те.  “Кемделер дөрөҫ юлға әйҙәр өсөн донъя яңғыратҡан лозунгтар күтәреп митингтар ойоштороу түгел, ә һепертке, сепрәк алып уның өйөн йыйыштырыу, йә, мәҫәлән, үҙеңдең тупһаңды йыуғандан һуң уныҡын да таҙалап ҡуйыу – изге ниәтте тормошҡа ашырыу өсөн күркәм аҙымдарҙың береһе булыр” тигән яҙма тәрән мәғәнәгә эйә. Башҡортостан мо­солман­дарының Ди­ниә назара­тын­дағы Йәштәр бүлеге Урыҫ Православие сиркәүенең Өфө епархияһы менән бер­лектә ойошторған өмә алда әйтелгәндәрҙе көнкүрештә ҡулланыуҙы асыҡ сағыл­дыра.