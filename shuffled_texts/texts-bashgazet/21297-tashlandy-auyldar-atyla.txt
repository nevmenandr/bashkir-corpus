Ә ер майҙаны бөтөнләй бушҡа тиерлек бирелә: бер квадрат метры 1 – 5 евро тора.  Бөгөн илдә 1500 ауыл һатыла, уларҙың 110-120-һенең алыш-биреш итеү өсөн документтары әҙер.  Уларҙы һатып алғандар йорттарҙы реконструкцияларға вәғәҙә бирә. Инвесторҙарҙың проекттары төрлөсә: берәүҙәрҙең ҡала ситендә йорт хужаһы булғыһы килһә, фермерҙар үҙ эшен асырға уйлай, өсөнсөләр ҙур булмаған ҡунаҡханалар ҡуйып, ауыл туризмын үҫтерергә ниәтләнә. Риэлторҙар ауылдарға эйә булыусылар араһында испандар ғына түгел, хатта американдар, немецтар, француздар бар­лығын билдәләй.  Испанияла күсемһеҙ милеккә ингән фатирҙар, йорттар ғына түгел, шулай уҡ ауылдарҙың да һатылыуы билдәле.  Сауҙаға ҡуйылған был ауылдар исемлеге арта бара, ә хаҡтары төшкәндән-төшә.
 Мәҫәлән, Луго ҡалаһы янындағы 6 йортло тораҡ барыһы 62 мең евроға һатыла.  Әлбиттә, меңәр йыллыҡ архитек­тураһы булған ауылдар хаҡы ҡыйбатыраҡ – 1 миллион евроға етә.  Испанияла бөтәһе 3500 ташландыҡ тораҡ иҫәпләнә, Галисияла ғына ошондай 35 ҡасаба бар.
5 – 20 өйлөк ауылдар провинция үҙәк­тәрендәге уртаса фатир хаҡы менән ҡуйыла. 