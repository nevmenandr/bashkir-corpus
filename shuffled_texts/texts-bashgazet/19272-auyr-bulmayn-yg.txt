Дөрөҫ һайланған портфель уҡыусының өлгәшеүенә генә түгел, сәләмәтлегенә лә ыңғай йоғонто яһай.  Ҡайышта­ры­ның киңлеге 4 – 6 сантиметр булырға тейеш, сөнки был китап-дәфтәрҙәрҙең ауырлығын тигеҙ бүлеү өсөн мөһим. Шуға ла рюкзак, сумкаларҙың сағыулығына ғына түгел, арҡа һөйәге өсөн хәүефһеҙенә лә иғтибар итегеҙ.
 Буш рюкзак ни тиклем еңел булһа, шул яҡшы: ауырлығы 1 килограмдан ашмаһын, сөнки 1-се класс уҡыусыһы – 2, өлкәнерәк кластағылар 5,5 килограмдан ауыр күтәрмәҫкә тейеш. Рюкзак һайлағанда уның тығыҙ итеп тул­тырылған махсус ортопедик “арҡа”һы бар­мы икәнлеген ҡарағыҙ.  Һатып алғанда шулай уҡ рюкзак йә портфелдең алдында, ҡабыр­ға­ла­рын­да ҡараңғыла ялтыраған һүрәт-тамғалар булыу-булмауына, ниндәй материалдан эшләнеүенә иғтибар итегеҙ – юғары сифат кеҫәгә лә, сәләмәтлеккә лә яҡшы. Баланы тәүҙән үк рюкзакты теге йәки был яҡҡа ҡыйшатмай, төҙ аҫып йөрөргә өйрәтегеҙ. 