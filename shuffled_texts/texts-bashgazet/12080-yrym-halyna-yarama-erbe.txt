Бындай эшмәкәрлекте беҙ Федераль үҙәк менән тығыҙ бәйләнештә башҡарырға ниәтләйбеҙ. Башҡортостан Президенты Рөстәм Хәмитовтың хәбәр итеүенсә, республика Ҡырым халҡына гуманитар ярҙам күрһәтәсәк.

— Башҡортостан, республика предприятиелары Киевта власты яулап алған радикалдарҙың һәм милләтселәрҙең ғәйебе менән ауыр хәлдә ҡалған Ҡырым халҡына тейешле ярҙам күрһәтергә әҙер, — тине Рөстәм Хәмитов.  Бынан тыш, республика Ҡырым предприятиеларының тотороҡло эше өсөн матди ресурстар оҙата ала.  — Беҙ аҙыҡ-түлек, көндәлек кәрәк-яраҡ, яғыулыҡ һәм йәшәйеште тәьмин итерлек башҡа әйберҙәр ташыуҙы ойошторасаҡбыҙ. 