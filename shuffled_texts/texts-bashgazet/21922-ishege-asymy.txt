“Ҡунағына хөрмәт күрһәткән мөьмин Аллаһ Тәғәләнең барлығына һәм берлегенә, ҡиәмәт көнөнә инаныуын раҫлай”, – тигән пәйғәмбәребеҙ Мөхәммәт ғәләйһис-сәләм.
 Ишектәрҙең дә, күңелдең дә асыҡ булыуы зарур. Шуның өсөн дә көтмәгәндә ҡунаҡ килеү ихтималлығынан ҡурҡырға кәрәкмәй.  Пәйғәмбәребеҙ билдә­ләгәнсә, мосолман ҡунағына өс көн дауамында хөрмәт күрһәтергә тейеш.  Исламда өйрәтелгәнсә, ике кешегә тәғәйенләнгән ризыҡ – дүртәүгә, дүртәүҙеке һигеҙгә етә.  Ата-бабабыҙ ҡунаҡсыллыҡтың күркәм өлгөһөн күрһәтеп йәшәгән.  Ризыҡҡа бирелгән бәрәкәт тип һанағандар уны. Йомартлыҡ, яғымлылыҡ, бер-береңә ихтирам сағылышы ул.  Мосолмандағы төп сифаттарҙың береһе – ҡунаҡсыллыҡ.  Исламда был ғәмәлдең айырым ҡанун-ҡағиҙәләре бар.  Унан артып киткәне иһә – саҙаҡа, йәғни мөьминдең изгелеге. Әгәр ҙә кемдер ҡунаҡ саҡырырға ҡыйынһынһа йәки килгән кешегә ишек асмаһа, был яман тип һанала. 