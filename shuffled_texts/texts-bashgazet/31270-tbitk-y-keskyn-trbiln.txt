1 сентябрҙән Башҡортостан мәктәптәрендә экологик белем биреү буйынса кластан тыш дәрестәр инә башлаясаҡ.  Башҡортостан балаларҙы экологик тәрбиә биреүгә йәлеп итеү буйынса алдынғы төбәктәр иҫәбенә инде.  Бер төркөм медиапродукттар сығарыласаҡ.  Был план хуплау тапты, шуға оҙаҡламай уға тотона алабыҙ.  Яҙғы миҙгелдә үк төрлө саралар уҙғарҙыҡ: экологик марафондар, экологик КВН-дар һәм башҡалар.  Был проект профилле министрлыҡтар булыш­лығында тормошҡа ашырыла, был эштә Башҡортостандың Мәғариф министрлығы һәм Республика балалар экология-биология үҙәге ярҙам итәсәк, тип билдәләнеләр Башҡортостандың Тәбиғәттән файҙаланыу һәм экология министрлығында.
“Был йүнәлештә айырым саралар әҙерләнгән: балалар баҡсаһынан башлап экологик белемлелеккә уҡытыу, был эшкә муниципаль берәмектәрҙе, биләмә башлыҡтарын да йәлеп итәбеҙ.  – Барлыҡ мәктәптәр өсөн дә мотлаҡ булырмы ул, әллә урындағы мәктәп үҙе хәл итерме, уныһы айырым ҡарар менән билдәләнәсәк. 1 сентябрҙән республиканың бөтә мәктәптәрендә лә Мәғариф министрлығы аша экологик белем биреү индерелә.  Бынан тыш, ошо уҡ предметтың тәүге төшөнсәләрен балалар баҡсаһында уҡытыу ҙа күҙ уңында тотола.

 Был идеологияны алып барасаҡбыҙ, бындай дәрестәр “Йәшел Башҡортостан” бренды нигеҙендә үтәсәк”, — тип белдерҙе республиканың экология һәм тәбиғәттән файҙаланыу министры урынбаҫары Наталья Логунова.
– Был дәрес Тәбиғәттән файҙаланыу һәм экология министрлығының башланғысы булып тора, – ти республика Мәғариф министрлығының тәрбиә һәм өҫтәмә белем биреү бүлеге етәксеһе Вәсилә Абдрахманова.  Төбәктәге бөтә белем биреү учреждениеларын эшкә йәлеп итәсәктәр. 