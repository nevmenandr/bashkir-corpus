Апрель башында республика буйынса федераль ҡаҙна системаһына 14,6 миллиард һумлыҡ бурыс йыйылған ине.  Йыл башынан алып был күрһәткес 22 процентҡа үҫкән.  — Республика ҡаҙнаһына ла бурыс арта.  Республика Башлығы Рөстәм Хәмитов Башҡортостан бюджетының һәм муниципаль берәмектәр ҡаҙнаһының килем ҡеүәтен, һалым һәм уға ҡарамаған килемдәр керемен арттырыу мәсьәләһе буйынса ведомство-ара комиссияһының ултырышын үткәрҙе.

– Бөгөн беҙ барлыҡ ки­мәл­дәге бюджеттарға бурыстың артыу проб­ле­маһын тикшерәбеҙ.  Ошо йәһәттән респуб­ликаның йыйылма ҡаҙнаһы 2,4 миллиард һумдан ашыу аҡсаны алып еткермәгән.  Шуның яртыһы — 7,7 миллиард һумдан ашыуы — беҙҙең йыйылма бюджетҡа тура килә, – тип хәбәр итте Рөстәм Зәки улы.  Уның 1,1 миллиард һумын юл ҡағиҙәләрен боҙған өсөн түләнмәгән штрафтар тәшкил итә. 1 апрелгә 25 ҙур ойошманың ғына бюджет алдындағы бурысы ярты миллиард һумдан ашып киткән. Табышҡа һалым һәм ойошмалар мөлкәтенә һалым буйынса ла түләүҙәрҙең 1,5 тапҡырға артыуы күҙәтелә.  Кәңәшмәлә ошо йүнәлештәге эште кө­сәйтеү, рейдтар ойоштороу, бурыслыларҙы тикшереү хаҡында әйтелде. Республика Башлы­ғы тиҙ арала бындай хәлдең сәбәбен асыҡ­лау бурысын ҡуйҙы.  Шулай уҡ һалымға ҡа­ра­маған килемдәр буйынса ла бурыстың артыуы билдәләнде. 