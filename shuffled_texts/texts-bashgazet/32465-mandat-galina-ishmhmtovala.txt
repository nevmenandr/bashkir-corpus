Хәбәр ителеүенсә, Башҡортостан парламенты депутаты Ирек Ялалов вәкәләттәрен ваҡытынан алда һалғайны.  Икенсе мандаттың хужаһы бөгөн билдәләнә.
 Икенсе депутат — “Яҡтыкүл” шифаханаһы директоры Илдар Нафиҡов — Әбйәлил районы башлығы итеп һайланыу сәбәпле вәкәләттәрен һалды. Уға республика закондар сығарыу органынан Федерация Советы ағзаһы вәкәләттәре йөкмәтелде.  Өфөлә “Берҙәм Рәсәй” партияһы вәкилдәре Башҡортостан Дәүләт Йыйылышы — Ҡоролтайҙағы ике буш урындың кемгә эләгеүен хәл итте.  Асыҡланыуынса, Өфөнөң элекке мэры Ирек Ялаловтың мандаты әүәлге саҡырылыш депутаты, “Уфимские ведомости” гәзите һәм “Уфа” журналы мөхәррире Галина Ишмөхәмәтоваға эләгәсәк. 