Быйыл махсус дөйөм белем биреү учреждениеларын асыуға федераль ҡаҙнанан Башҡортостанға 113,56 миллион һум аҡса бүленә.  Ил Хөкүмәте Премьер-министры Дмитрий Медведев ошо туралағы бойороҡҡа ҡул ҡуйҙы.

 Субсидия алыр өсөн төбәктәр инвалид балаларға яраҡлаштырылған белем биреү ойошмаларын асыу буйынса махсус план тапшырырға бурыслы. Был учреждениеларҙа инвалид балаларға инклюзив белем биреү өсөн бөтә шарттар тыуҙырыласаҡ.  Мәҫәлән, Ростов өлкәһенә – 168,1 миллион һум, Ҡырым Республикаһына – 146,7, Тула өлкәһенә – 138,2, Ырымбурға – 115,6, Мәскәү өлкәһенә 114,4 миллион һум әбәреләсәк. Аҡса 2011 – 2015 йылдарға иҫәпләнгән “Асыҡ мөхит” программаһына ярашлы күсерелә.  Төбәктәргә 3,3 миллиард һумды үҙ-ара бүлешергә тура киләсәк. 