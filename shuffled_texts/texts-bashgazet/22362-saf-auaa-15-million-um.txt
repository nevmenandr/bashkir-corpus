Һөҙөмтәлә экологияға зыянды кәметеү проекттары эш­ләнгән.  Башҡортостан предприятиелары экологияны яҡшыртыуға 15 миллион һумдан ашыу аҡса йүнәлтәсәк.  Былтыр улар­ҙың эшмәкәрлеге һөҙөмтә­һендә атмосфераға 4 мең тоннанан ашыу ағыу, шул иҫәптән канцерогендар эләккән. Тәбиғәтте һаҡлау буйынса район-ара төбәк прокуратураһы үткәргән тикшереү һөҙөмтәһендә атмосфераға зарарлы матдәләр сығарыуҙы кәметеү проектын эшләргә ҡарар ителде. Уларҙы үтәү, етеш­һеҙлектәрҙе бөтөрөү прокуратура контроленә алынған. Прокуратура тикшереүе мәғлүмәттәренә ярашлы, нефть һәм газ ком­плек­сындағы алты ҙур предприятие, шул иҫәптән Туймазы газ эшкәртеү предприя­тиеһы, “Таргин-Быраулау” яуаплылығы сикләнгән йәм­ғиәте һауаға бысраҡ мат­дәләр сығарыуҙы кәметеүгә ҡағылышлы закон талаптарын үтәмәгән.  Тәбиғәтте һаҡлау про­куратураһы ошо ойош­маларҙың етәкселәренә тейешле күрһәтмә ебәргән. 