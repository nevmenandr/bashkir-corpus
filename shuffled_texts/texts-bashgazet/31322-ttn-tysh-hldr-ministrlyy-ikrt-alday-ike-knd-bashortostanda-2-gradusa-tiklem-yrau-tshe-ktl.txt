Ведомство мәғлүмәттәре буйынса, 24-25 августа төндә һәм иртән республикала урыны менән 0, -2 градусҡа тиклем ҡырау төшөүе мөмкин.
 Шулай уҡ автомобиль юлдарының ҡайһы бер участкаларында 500-1000 метрҙан күреү мөмкинлеге менән томан төшөүе ихтимал.
 Башҡортостанда алдағы ике көндә -2 градусҡа тиклем ҡырау төшөүе көтөлә, тип хәбәр итә республика Ғәҙәттән тыш хәлдәр министрлығы Башҡортостандың гидрометеорология һәм тирә-яҡ мөхитте күҙәтеү буйынса идаралығына һылтанма менән.
 Шулай уҡ һауа температураһының түбәнәйеүе арҡаһында электр йылытыу приборҙары менән файҙаланыу, мейес яғыу осраҡтары арта, шунлыҡтан торлаҡ, социаль-мәҙәни һәм көнкүреш тәғәйенләнешендәге биналарҙа янғын сығыу ихтималлығы бар. Ашығыс хеҙмәттәр тупраҡҡа ҡырау төшөүгә бәйле ауыл хужалығы культураларына һәләк булыу хәүефе янауы хаҡында иҫкәртә.  Үҫентеләрҙе һаҡлау сараларын күрергә тәҡдим ителә. 