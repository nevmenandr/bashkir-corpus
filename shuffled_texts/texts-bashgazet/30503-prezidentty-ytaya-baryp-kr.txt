Командалар дәүләт етәкселәренә хоккей формаһы бүләк итте.  Рәсәй Президенты Владимир Путин яңыраҡ Ҡытайға сәфәре барышында ошо дәүләт етәксеһе Си Цзиньпин менән ике ил командалары араһындағы үҫмерҙәр хоккей матчын ҡараны.
 Осрашыу алдынан ил башлыҡтары боҙға сыҡты һәм символик рәүештә уйынды асып ебәрҙе.  Рәсәй данын республикабыҙҙың Туймазы ҡалаһынан 12 йәшлек малайҙарҙан төҙөлгән “Девон” яҡланы.  Әйткәндәй, осрашыуҙа дуҫлыҡ еңде – ул тигеҙ иҫәпкә тамамланды (4:4).
“Девон” командаһының Ҡытайға сәфәре ике илдең балалар хоккейын үҫтереү буйынса хеҙмәттәшлеге сиктәрендә тормошҡа ашырылды. Бер аҙ балалар менән аралашҡас, президенттар матчты ҡарар өсөн трибунаға менде. 