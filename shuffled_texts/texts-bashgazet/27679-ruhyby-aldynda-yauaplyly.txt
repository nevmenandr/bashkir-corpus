Кемдер быны сетерекле хәл килеп тыуыу менән дә бәйләй.  Беҙгә бындай хоҡуҡ бирелгән икән, ниңә уны үтәүҙән баш тартырға тейеш әле.  Улай ғына ла түгел, тарихыбыҙ, милләтебеҙ, ата-бабаларыбыҙ, хатта ки рухыбыҙ алдында яуаплылыҡ ул. Башҡорт телен дәүләт һәм туған тел булараҡ уҡытыуҙа ата-әсәләр ғариза яҙырға тейеш.  Әйткәндәй, һәр ғариза үҙенә күрә статистика, күпме булыуыбыҙ күрһәткесе. Хөрмәтулла ҮТӘШЕВ, Рәсәйҙең һәм Башҡортостандың халыҡ артисы, Салауат Юлаев исемендәге дәүләт премияһы лауреаты, республикабыҙҙың Театр эшмәкәрҙәре союзы рәйесе вазифаһын башҡарыусы:
– Башҡорт телен уҡытыу буйынса төрлө фекерҙәр ишетелә, нимә генә һөйләмәйҙәр.  Башҡортостанда ғүмер итәбеҙ.  Башҡорт телен өйрәнәйек, бигерәк тә балаларыбыҙ һәм ейән-ейәнсәрҙәребеҙгә тәрәндән өйрәтәйек. Шул турала асыҡтан-асыҡ белдерәм, ғариза яҙыуҙан һис кенә лә ҡурҡырға ярамай, был – гражданлыҡ позициябыҙ. 