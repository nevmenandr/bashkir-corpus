Башҡортостан Республикаһын “Биш­бар­маҡ” төркөмө (Морат Йәнйоҙаҡов, Вәсил Ғафаров, Марсель Әмекәсов һәм Яромир Ярасбаев – ҡурай, барабан, туба, думбыра һәм аккордеон) таныш­тырҙы.  Йырсы-риүәйәтсе булараҡ танылған Деде Ҡорҡот бөгөн бөтөн донъяла ҡулланыл­ған ҡыллы музыка ҡоралы копузды уйлап сығарған. Фестивалде ТӨРКСОЙ һәм Ҡыҙылурҙа өлкәһе хакимиәте ойошторҙо. Сара сиктәрендә “Ҡорҡот Ата мираҫы: эпик мәҙәниәт, халыҡ риүәйәттәре һәм көйҙәре” ғилми-теоретик конференцияһы үтте.  Фестиваль сиктәрендә лекциялар һәм оҫталыҡ дәрестәре уҙҙы, унда төрлө илдәрҙән традицион музыка ғалимдары һәм башҡарыусылар тамашасыларҙы төрки халыҡтарының музыка әҫәрҙәре менән таныштырҙы.
“Ҡорҡот һәм Бөйөк дала көйҙәре” фестиваленең маҡсаты – төрки халыҡта­рының бай фольклор мираҫын һаҡлап ҡалыуҙа һәм популярлаштырыуҙа булыш­лыҡ итеү, милли музыка сәнғәтен үҫтереү, мәҙәни бәйләнештәрҙе киңәйтеү.  Фестивалдә Евразия илдәренән – Азербайжандан, Белоруссиянан, Ҡытай­ҙан, Бөйөк Британиянан, Ҡаҙағстандан, Ҡырғыҙстандан, Монголиянан, Үзбәкстан­дан, Төркиәнән, Рәсәй төбәктәренән Башҡортостандан, Саха (Яҡут) Респуб­ликаһынан, Татарстандан, Тыванан 80-дән ашыу музыка белгесе, фольклорсы һәм башҡарыусы ҡатнашты. Фестиваль өс йыл һайын уҙғарыла. Ҡаҙағстандың Ҡыҙылурҙа ҡалаһында “Ҡорҡот һәм Бөйөк дала көйҙәре” IV халыҡ-ара төрки телле халыҡтарҙың традицион музыка сәнғәте фестивале үтте.  Сәфәр сиктәрендә музыканттар Ҡаҙағстандың иҫтәлекле урындарында – Хужа Әхмәт Ясауи, Арыҫлан-баба мавзолейында, Ҡорҡот Ата мемориалында булды. Үҙ сығышында Дюсен Касеинов, Деде Ҡорҡот – легендар шәхес, төрки донъя­ның дөйөм ҡиммәте һәм тәрән мәғәнәле­лек символы, тип һыҙыҡ өҫтөнә алды.  Н. Бекежанов исемендәге Ҡы­ҙылурҙа өлкә музыка-драма театрында уҙған фестивалде асыу тантанаһында конференцияла ҡатнашыусыларҙы шулай уҡ ТӨРКСОЙ халыҡ-ара ойошмаһының Генераль секретары Дюсен Касеинов һәм Ҡаҙаҡ милли сәнғәт университеты ректоры Айман Мусаходжаева сәләм­ләне. Пленар ултырышта ҡунаҡтарға һәм фестивалдә ҡатнашыусыларға сәләмләү телмәре менән Ҡыҙылурҙа өлкәһе хакимы Ҡырымбәк Кушербаев сығыш яһаны. 