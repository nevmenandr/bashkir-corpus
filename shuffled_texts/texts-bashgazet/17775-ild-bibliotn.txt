Киң күләмле сарала 800-ҙән ашыу китапхана ҡатнашты.  Балалар өсөн тәғәйенләнгән саралар көндөҙгө сәғәт 3-тән киске 9-ға тиклем дауам итте. Библиобустар Дорогин, Шамонин, Зубов, Чесноковка, Булгаков ҡасабаларында, “Мега” сауҙа үҙәгендә, Өфөлә Салауат Юлаев һәйкәле эргәһендә, Аксаков һәм Якутов исемендәге мәҙәниәт һәм ял парктарында туҡтаны.  Быйылғы сара – Рәсәйҙә иғлан ителгән Әҙәбиәт йылында төп ваҡиғаларҙың береһе.  Унда шулай уҡ республиканың дәүләт һәм муниципаль китапханалары ла ҡатнаша.
 Кисә Рәсәйҙә дүртенсе тапҡыр “Библиотөн” социаль-мәҙәни акцияһы ойошторолдо.  Башҡортостандың һуҡырҙар өсөн китап­хана­һында махсус кисә ойошторолдо.  “Библиотөн” байрамы башланыр алдынан библиобустар Әхмәтзәки Вәлиди исемендәге Милли китапхана янындағы майҙанға килде. Быйыл баш ҡалала Өфө, Иглин, Ҡырмыҫҡалы райондарының өс күсмә китапханаһы күрһәтелде.  Төбәктә “Библиотөн” акцияһы киске сәғәт 6-ла башланды.  Әҙәби ҡунаҡхана, китаптар күргәҙмәһе гөрләп торҙо, “Һунарсы улы” йәнһүрәте һәм “Ел ҡыуыусы” фильмы күрһәтелде.