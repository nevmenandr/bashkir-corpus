Әһәмиәтле сара 2012 йылдың 26 декабрендә асылып, 2013 йылдың 5 ғинуарына тиклем дауам итәсәк.
 Өфөлә Хоккей буйынса йәштәр командалары араһында донъя чемпионаты башланыуға өс ай самаһы ваҡыт ҡалды.  Көйәрмәндәрҙең 30 сентябргә тиклем электрон абонемент бронләү һәм һатып алыу мөмкинлеге бар (Интернетта "сайт по продаже электронных билетов" тип эҙләргә мөмкин).  Электрон билетты 1 октябрҙән Спорт һарайының (Өфө, Зорге урамы, 35) кассаларында ҡәҙимге билетҡа алмаштырып буласаҡ.
1 октябрҙән билеттарҙы "Өфө – Арена", Спорт һарайы кассаларында, ҡаланың башҡа урындарында ла ирекле һатып алып буласаҡ. Әммә был осраҡта билет хаҡына өҫтәп, 5 процент күләмендә хеҙмәтләндереү өсөн түләргә тура киләсәк. 