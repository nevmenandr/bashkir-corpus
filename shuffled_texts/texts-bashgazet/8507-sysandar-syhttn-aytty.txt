Капсула Халыҡ-ара йыһан станцияһы орбитаһынан 600 саҡрымға юғарыраҡ менгән.  Пассажирҙар иҫәбендә 53 сысҡан (шул иҫәптән һигеҙ монгол сысҡаны), 15 кеҫәртке булған.  Ғалимдар әйтеүенсә, тәжрибә уңышлы үткән.  Рәсәй менән Германияның берлектәге уникаль тәжрибәһе ябыҡ биосистеманың йәшәйешен тикшерә.  Ғалимдар, Ырымбур өлкәһендәге Донецкое ауылы эргәһендә 19 май иртән төшкән “Бион-М” йыһан аппаратын асып, сәйәхәттән ҡайтҡан хайуандарҙы тикшерҙе.
 Башта капсула Ырымбур өлкәһенең Башҡортостан менән сиктәш Буланово ауылы янында төшөргә тейеш була.  Шулай ҙа белгестәр уның төшкән ерен тиҙ арала асыҡлап, шул урында лаборатория асып, тәүге тикшеренеүҙәрҙе башлай.
“Бион-М” 19 апрелдә орбитаға сығарылған.  Ай буйы хайуандар юғары радиация йоғонтоһон кисергән.  Йыһанға осҡан сысҡандарҙың бер өлөшө һәләк булған.  Әммә атмосфераның тығыҙ ҡатламдары аша үтеп, парашют асылғандан һуң, аппаратты ел Һамар яғына алып китә.  Биообъекттар тикшеренеүҙе артабан дауам итеү өсөн Мәскәүгә оҙатылды.