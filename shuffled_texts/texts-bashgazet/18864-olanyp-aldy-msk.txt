Бигерәк тә иғтибарҙы “Башҡорт ауылы”ндағы ҡортсолоҡ шө­ғөлө йәлеп итте.  Тел йоторлоҡ милли аштарыбыҙ ҡу­наҡтарҙы өҫтәл янынан ебәрмәй тотто.  Ошо көндәрҙә Мәскәүҙең “Коломенское” дәүләт музей-ҡурсаулығында милли байрамыбыҙ – һабантуй гөрләп үтте.  “Ҡош юлы” фольклор ансамбле, “Түң­гәүер” ҡурайсылар, “Шәжәрә” вокаль ансамбле тамашасы йәнен наҙланы. Хәйбулла районының үҙешмәкәр артистары башҡарыуындағы йыр-бейеү­ҙәргә һоҡланмаған кеше булмағандыр.  Байрам ҡунаҡтары баш­ҡорт балын тәмләп ҡарау ғына түгел, ши­фалы “һут”ты нисек алыу серҙәре менән дә ҡыҙыҡһынды.  Улар башҡорт һәм татар халыҡтарының мәҙәниәте менән танышты, милли аш-һыуын ауыҙ итте, ҡурай, гармун көйөнә бейеп кинәнде.  Берәүҙәр тәмләп ҡарарға, икен­селәр әҙер­ләү серен яҙып алырға тырышты.  Әлбиттә, Хәйбулла хужа­бикәләре бе­шер­гән бишбармаҡ, ҡаҙы, тултырма, бауырһаҡ кеүек ризыҡтар янынан тыныс ҡына үтеп булмай шул! Баш ҡала халҡы шулай уҡ ҡорот ыҫлау, ҡатыҡ, айран эш­ләү кеүек шөғөлдәрҙе мауығып күҙәтте.  Һабан байрамы Мәскәү халҡы ара­һында киң танылыу ала бара.  Унда Мәскәү Хөкүмәте етәкселәре, Башҡортостан Республикаһы Хөкүмәте Премьер-министрының беренсе урынбаҫары Рөстәм Мәрҙәнов, Татарстан Республикаһы Дәүләт Советы рәйесе Фәрит Мөхәмәтшин һәм башҡа рәсми вәкилдәр ҡатнашты. Һабантуйҙың йәме һәм йәне булған милли көрәш, һырғауылға үрмәләү, тоҡ ме­нән һуғышыу һәм башҡа уйындар үҙе­нә күрә бәләкәй “олимпиада”ға әүерелде. Бында уларҙың һәр береһе хаҡында ентекләп һөйләнеләр, һорау­ҙарға яуап бирҙеләр. Быйыл унда 150 мең самаһы кеше күңел асты.  Балаҫ һуғыу ҡора­малы артына ултырып ҡарарға теләү­селәр ҙә бихисап ине.
“Башҡорт ауылы”ндағы тирмәлә ҡим­мәт­ле музей экспонаттары сараға кил­гәндәр өсөн үҙе бер асыш булғандыр, моғайын. 