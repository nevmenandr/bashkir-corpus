Роботтарға талап: 25х25 сантиметр ҙурлығындағы төрлө конструкторҙар.  Теләге булғандарҙы 9-10 июндә Бөрйән районындағы “Шүлгәнташ” ҡурсаулығында көтәләр.  Шул уҡ ваҡытта бер робот бер нисә ярышта ҡатнаша ала. Башҡортостанда тәүге тапҡыр “РобоҺабантуй” республика робот техникаһы фестивале ойошторола.  Сараны ойошторған “Тимер батыр” студияһы роботтар ҡатнашлығында мауыҡтырғыс программа төҙөгән.

9 июндә ҡатнашыусыларҙы урынлаштырыу, Шүлгәнташ мәмерйәһенә түләүһеҙ экскурсия ойоштороу, “Тимер батыр” кубогына роботтар футболы һәм күңел асыу программаһы күҙаллана.
10 июндә иһә “РобоҺабантуй”ҙы асыу тантанаһы була.  Еңеүселәрҙе ҡиммәтле бүләктәр көтә. Шулай уҡ “Роботтар – ҡурсаулыҡ һағында” тигән темаға ижади проекттар конкурсы уҙғарыла.  Ярыш программаһына роботтарҙың көрәше, тоҡ менән һуғышыуы, көршәк ватыуы, арҡан тартыуы, бағанаға менеүе, таш атыуы инә. 