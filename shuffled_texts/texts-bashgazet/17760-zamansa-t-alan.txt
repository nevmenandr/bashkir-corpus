Ысынлап та, бөгөн концерт залы рес­пуб­ликабыҙҙың төп сәх­нәһе ролен үтәй.  Төр­лө концерт, юбилей уңа­йынан тантаналар, ижад кисә­ләре, осрашыуҙар – шуға асыҡ миҫал.  Мәҫәлән, “Иль-Диво” төркөмө ойош­торған байрамда залда алма төшөр­лөк тә урын юҡ ине.  Капиталь ремонттан һуң мәҙәниәт һара­йын танырлыҡ түгел.  Бында рес­публикабыҙҙың һәм илебеҙҙең күренекле сәнғәт эшмәкәрҙәре даими сы­ғыш яһай.  Баш­ҡортостан мә­ҙә­ниәт министры Әминә Шафиҡованың Стейнвей роялендә уйнауы ла оло ваҡиға булды. Илдар Абдра­заҡов Өфөгә килә тигән хәбәр рәсми иғлан ителгәс тә, билеттар алдан һатылып бөтә.  Бынан тыш, 960 һәм 220 тамашасы һыйырлыҡ ҙур һәм бәләкәй зал­дар, уңайлы конференц-зал, халыҡ театры өсөн бүлмә һәм бейеү клас­тары ла бар. Хәҙер иһә иң артҡы рәттә ултырыусы ла сы­ғыш яһаусы­ны эргәһендә тор­ғандай ишетә.  Шул уҡ ваҡытта сәхнә ҡоролмалары яңыртыл­ған.  Әйткәндәй, халыҡтың һо­рауы буйынса бинаның тышҡы йөҙө һаҡ­ланған, ни тиһәң дә, уҙған быуаттың 70-се йылда­рындағы архитектура өлгөһө бу­ла­раҡ, ул өфөләргә бик тә ҡәҙерле.  Ә бына ҙур концерт залында төп үҙгәреш булған: Санкт-Петербургтан акус­тика буйынса инженер Анатолий Лившиц уны геометрик йәһәттән өр-яңынан ҡорған.  Өфөнөң үҙәгендә урын­лаш­ҡан “Башҡортостан” дәүләт концерт залында (элекке “Нефтсе” мәҙәниәт һарайы) саралар йыш ойошторола.  Денис Мацуев, Юрий Башмет, Тамара Гвердцителиҙың концерттарына ла халыҡ эркелеп килә.  Быйыл ШОС һәм БРИКС саммиттары барышында мәртәбәле ҡунаҡтар нәҡ ошо мәҙәниәт усағында ла буласаҡ.