Инвалид, етем бала тәрбиәләгән кешеләр бер торлаҡҡа һалым түләүҙән азат ителә.  Ләкин был милек эшҡыуарлыҡ эшмәкәрлегендә файҙаланмаҫҡа, ә кадастр хаҡы 300 миллион һумдан артмаҫҡа тейеш.  Кадастр хаҡын “Росреестр” сайтындағы Асыҡ кадастр картаһынан белергә мөмкин. Октябрь аҙағында Дәүләт Йыйылышы — Ҡоролтай депутаттары тейешле законды ҡабул итһә, ноябрҙә Өфө ҡала Советы парламентарийҙары һалым күләмен асыҡланы.  Киләһе йылдың 1 ғинуарынан кешенең мөлкәтенә һалым объекттарҙың кадастр хаҡына ҡарап иҫәпләнә.  Бынан тыш, торлаҡ биналарҙан һалым ҡайтармаһын түләү күҙаллана. Әле ул инвентаризация хаҡы нигеҙендә билдәләнә.
 Ул объекттың кадастр хаҡының 0,1-2 процентын тәшкил итә. 