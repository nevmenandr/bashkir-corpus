Билдәле булыуынса, республиканың Үҙәк һайлау комиссияһында “ҡыҙыу элемтә” эшләне. Киске сәғәт алтыға ҡарата Баҡалы, Бѳрйән, Борай, Тәтешле һәм тағы ла бер нисә районда һайлау хоҡуғы булған халыҡтың 80 проценты килгән.  Ә Ѳфѳлә граждандарҙың 51-60 процент самаһы тауыш биргән. 2012 йылда ошо уҡ ваҡытҡа һайлаусыларҙың 63,48 проценты үҙ бурысын үтәгән булған. Шулай уҡ ѳйҙә һайлау, күҙәтеүселәр тураһында, һайлауға саҡырыу тапшырмауҙары хаҡында, башҡорт телендә бюллетендәргә ҡағылышлы һорауҙар менән дә мѳрәжәғәт иткәндәр.  Мѳрәжәғәт иткәндәрҙең 187-һе - аңлатмалар һорап, 120-һе ҡайҙа һайлау участкаһының урынын асыҡлау маҡсатында шылтыратҡан.  Башҡортостан Республикаһының Үҙәк һайлау комиссияһы рәйесе Марат Ғәҙелов белдереүенсә, тѳбәктә 18 сәғәткә ҡарата һайлауҙа граждандарҙың 64,39 проценты тауыш биргән, йәғни 1 954 914 кеше тәшкил иткән.  Ете кеше иһә кредит түләү һәм эшкә урынлашыу менән дә “ҡыҙыу элемтә”гә шылтыратҡан. Компания барышында 400-ҙән ашыу шылтыратыу булған.  “Башҡортостан” гәзитенең махсус хәбәрсеһе Рәмилә МУСИНА хәбәр итә;
