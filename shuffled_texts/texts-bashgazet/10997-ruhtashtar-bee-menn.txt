Ғәҙәттәгесә, быйыл да коллектив менән "Башҡортостан"ға яҙылдылар.  Башҡорт теле һәм әҙәбиәте уҡытыусыһы, юғары категориялы уҡытыусы Тәнзилә Мәүлиева белдереүенсә, республикала йәшәп тә төп гәзитте алдырмау мөмкин түгел.  Бәләбәй башҡорт гимназияһы директоры урынбаҫары Гөлнара Ғәзим ҡыҙы Хоҙайназарованың һүҙҙәренә ҡарағанда, был уҡыу йортонда белем эстәргә теләүселәр йылдан-йыл арта.  Педагогтар төрлө матбуғат баҫмаларын алдыра.  Бәләбәйҙән тыш, бында Бишбүләк, Йәрмәкәй, Туймазы, Әлшәй райондарынан да килеп уҡыйҙар. Маҡсат – балаларға төплө белем биреү, малай һәм ҡыҙҙарҙы төрлө яҡлап үҫтереү. Уҡыу йорто – республикабыҙҙың көнбайыш төбәге өсөн ысын мәғәнәһендә рухи мәккә.  Төрлө кәңәш-фәһем алыу, яңылыҡтар менән танышып барыу отошло, мәғарифҡа арналған материалдарҙы ул дәрестә лә ҡуллана.