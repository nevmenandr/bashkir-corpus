Үҙем әле лә өйөбөҙҙөң йәме, ҡото булған “Башҡортостан” гәзитенән айырылмайым. Бәләкәйҙән уны күреп, ҡулыма алып үҫтем, сөнки ағайым уҡытыусы ине, өйҙә һәр саҡ матбуғат баҫмалары булды. Гәзитте эшемдә лә файҙаландым.  Гөлкәй Сәлмән ҡыҙы ҠУЖИНА:

— Мин “Башҡортостан”ды 1959 йылдан алдырып уҡыйым.  Гәзит-журнал уҡымаған уҡытыусыларҙы һәм тәрбиәселәрҙе аңлап етмәйем.  Уны уҡып, уҡытыусы үҙен дә камиллаштыра тип иҫәпләйем, сөнки һәр һанында ла баланың ҡарашын киңәйтергә, шәхес тәрбиәләргә булышлыҡ иткән мәғлүмәт була.  Уларҙы дәрес үткәргәндә ҡуллана белергә генә кәрәк. 