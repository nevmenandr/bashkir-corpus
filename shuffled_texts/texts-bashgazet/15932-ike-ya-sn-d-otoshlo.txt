Документ химия һәм металлургия сәнәғәтендә, авиация двигателдәре, транспорт саралары һәм электрон ҡорамалдар етештереүҙә ҡулланылған яңы быуын материалдары һәм энергетик яҡтан һөҙөмтәле технологиялар өлкәһендә төбәк предприятиелары менән үҙ-ара фәнни-техник бәйләнештәрҙе күҙ уңында тота. Мәскәүҙә Башҡортостан Президенты Рөстәм Хәмитов һәм Бөтә Рәсәй авиация материалдары ғилми-тикшеренеү институтының генераль директоры Евгений Каблов республика Хөкүмәте менән институт араһындағы хеҙмәттәшлек тураһында килешеүгә ҡул ҡуйҙы.
 Бөтә Рәсәй авиация материалдары ғилми-тикшеренеү институты менән Өфө дәүләт нефть техник университеты араһындағы килешеү һөнәри белем биреүҙе уҡытыу-методика, ғилми, кадрҙар һәм мәғлүмәттәр йәһәтенән тәьмин итеүгә, шулай уҡ металлургия, композициялы һәм полимер материалдар өлкәһендә ғилми-тикшеренеү һәм инновация эшмәкәрлеген тормошҡа ашырыуға йүнәлтелә.