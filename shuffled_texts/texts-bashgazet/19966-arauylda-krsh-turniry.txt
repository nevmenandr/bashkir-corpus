23 октябрҙә данлыҡлы спортсы Харис Йосоповтың тыуған ерендә – Салауат рай­онының Арҡауыл ауылында –“Башҡортостан” гәзите кубогына һәм приздарына милли көрәш буйынса III асыҡ республика турниры үткәрелә.

18 йәштән өлкән ир-ат араһында шәхси мәрәйҙәр һәм команда иҫәбе буйынса ярышты ойоштороусылар – “Башҡортостан” гәзите редакцияһы, Рәсәйҙең Дәүләт Думаһы депутаты Марсель Йосопов ярҙамында Силәбе өлкәһенең көрәш һәм билбау көрәше федерацияһы, Башҡортостандың көрәш һәм билбау көрәше федерацияһы, Салауат районы хакимиәте, “Янғантау” шифаханаһы.  Сара иһә йома көндө сәғәт иртәнге 10-да тантаналы асыла. Ҡатнашыусылар 22 октябрҙә үк йыйыла башлай.  Көрәш яратыусылар, рәхим итегеҙ! Үҙ ауырлыҡ үлсәмендә еңеү яулағандарға дипломдар, миҙалдар һәм иҫтәлекле бүләктәр тапшырылһа, иң көслө команда күсмә кубокты аласаҡ.