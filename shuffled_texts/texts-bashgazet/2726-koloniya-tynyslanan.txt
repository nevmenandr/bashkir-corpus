Ғәҙәттән тыш хәлгә бәйле, унда республикалағы холоҡ төҙәтеү учреждениеларында закондарҙың үтәлешен күҙәтеү буйынса прокурор, йәмәғәт күҙәтеү комиссияһы ағзалары булып киткән. Федераль яза башҡарыу хеҙмәтенең Башҡортостан буйынса баш идаралығынан хәбәр итеүҙәренсә, хөкөм ителеүселәр бер ниндәй ҙә дәғүә белдермәгән.  Барыһына ла медицина ярҙамы күрһәтелгән, психолог менән әңгәмә ойошторолған.  Республиканың 13-сө холоҡ төҙәтеү колонияһында 26 тотҡон быяла ярсыҡтары, ҡаҙаҡ, ҡырынғыс менән үҙ-үҙҙәрен яралаған. Колониялағы хәл тулыһынса контролдә тотола. 