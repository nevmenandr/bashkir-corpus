Баш ҡалабыҙҙа барған Рудольф Нуриев исемендәге XXI халыҡ-ара балет сәнғәте фестивале “Сыңрау торна” беренсе башҡорт балеты менән башланып китте.  Балеттың яңы сце­ног­ра­фияһы ла үҙенең милли талаптарға таянып эш­ләнеүе менән уңышлы.  Бөтә донъяға билдәле бейеү­сенең генә түгел, балеттың үҙендә лә яңырыуҙар, боролоштар булып тора.  Рәс­самдың ижады менән бер бөтөн булған “Сыңрау торна” балеты бөгөн респуб­ликабыҙҙың милли бейеү сәнғәтен юғары кимәлгә сығарҙы ла инде.  Тамашасы халҡыбыҙҙың Ислам диненә тиклемге мәжүси­лек замандарынан алын­ған һыҙаттарҙы, башҡорт аҡһаҡалдарының ғөрөф-ғәҙәттәрен, кешеләрҙең тә­биғәт менән берлектә тереклек итеүен, бәлә кил­гәндә уларҙың бер бөтөн булыуын асыҡ күрҙе.  Сәхнәлә барған барлыҡ ваҡиғаларҙың да халҡыбыҙҙың менталитетын сағыл­дырған холоҡтар һәм тойғолар нигеҙендә ҡоролоуы менән мөһим дә, ҡәҙерле лә. Ә инде Рудольф Нуриевтың яҙмышына ул ике тапҡыр шул уҡ образдарҙа, шул уҡ дәрт, илһам, ялҡынлы тәьҫир менән килеп инә һәм уның тормошонда ҡырҡыу үҙгә­рештәр тыуҙыра.  Нәфис һәм шиғри, ялҡынлы бейеүҙәге таҙа мөхәббәттең көнләшеүҙе лә, ҡомһоҙлоҡто ла, мә­керлекте лә еңеп, яҡшы­лыҡтың, матурлыҡтың тантана итеүен юғары оҫта­лыҡ менән күрһәтеүҙәре үҙ тамашасыһының ғына түгел, сит илдәрҙән килгән фестиваль ҡунаҡтарының да күңелдәренә үтеп ин­гәндер тип ышанғы килә.  Әйткәндәй, тәнҡитселәр сифатында сығыш яһаған Бөйөк Британияның Тәнҡит түңәрәгенән грэм Уоттс, башҡарма секретариаттан Фабиана Джарамийо, Париж операһынан Леонор Болак һәм Алессио Карбоне республика­быҙҙың милли сәнғәтенә ҙур мәртәбә өҫтәйәсәк. Әйткәндәй, “Сың­рау торна”нан тыш, 2 июн­гә тиклем тамашасы­ларҙы тағы “Ромео һәм Джульетта”, “Баядерка”, “Корсар” балеттары көтә. Уның авторы — Башҡорт дәүләт опера һәм балет театрының баш рәссамы, республикабыҙҙың алдын­ғы һынлы сәнғәт оҫтала­рының береһе, профессор Рифхәт Арыҫланов.  Быйыл ул яңы сценографик версияла Башҡортостан Республикаһы Башлығы бүлгән грант ярҙамында сәхнәгә ҡуйылды. Классик бейеү халҡы­быҙҙың йолаларын кәүҙәлән­дереп, милли ауаздар менән үрелеп башҡарылды.  Уның партияларын ҡабат­ланмаҫ итеп беренсе тапҡыр СССР-ҙың халыҡ артисы Зәйтүнә Насретдинова менән РСФСР һәм БАССР-ҙың халыҡ артисы Хәләф Сафиуллин баш­ҡарһа, бөгөн тамашала Салауат Юлаев исемен­дәге дәүләт премияһы лауреаттары һәм Башҡорт­остандың халыҡ артистары Гөлсинә Мәү­лекәсова менән Илдар Манапов бейей.  Батыр һунарсыларҙың дәһ­шәтле бейеүҙәре, таһыллы ауыл егеттәренең сәмле ярыштары, гүзәл дә, көслө лә торналарҙың осоштары ирек яратыу символы булараҡ ҡабул ителде.  Үтә лә йәнле адажио-дуэттар, күңелдең иң тәрәндәге ҡылда­рына ҡағылған монолог-вариациялар, әйтерһең дә, кешелек рухиә­тенең серле донъяһы шар­шауын асып ебәрҙе.  Әле 1944 йылда уҡ башлап күрһәтелгән балет милли бейеү сәнғәтенең классикаһы һанала.  Ул бер ҡасан да Өфө театрҙа­рының репертуарынан төшмәне. 