Мәҙәни байрам бөгөн Дәүләкән районына юлланды. Раевка ҡасабаһының мәҙәниәт йорто алдында ҡунаҡтарҙы милли кейемдәге Дим буйы башҡорттары йыр-бейеү менән сәләмләп ҡаршыланы.  Район хакимиәте башлығы Дамир Мостафин халыҡты байрам айҡанлы тәбрик­ләгәндән һуң, Шишмә районы хакимиәте башлығы Флүр Уразмәтов менән Республика халыҡ ижады үҙәгенең генераль директоры Байрас Ишбирҙин йылы һүҙҙәрен әйтте. Район китапханаһында Башҡортостандың халыҡ шағиры Мостай Кәримдең тыуыуына 95 йыл тулыуға арналған кисәне, Әлшәй рәссамы Фәнил Шәймөхәмәтовтың күргәҙ­мәһен тамашасылар яратып ҡараны. Байрам тантанаһы гөрләп башланып китте.  Йыр-моң мосафирына әүерелгән Мәҙәниәт йылының штандарты Шишмә районынан Әлшәй тупрағына аяҡ баҫты.

 “Дарман” ансамбле башҡарыуында композитор Урал Рәшитов яҙған “Минең Әлшәйем” йыры бәрәкәтле һәм ҡунаҡсыл ергә гимн булып яңғыраны.