Рәсәйҙәге көслө заттарҙың яртыһының фекеренсә, идеаль ҡатын-ҡыҙ аҡыллы булырға, шул уҡ ваҡытта улар үҙҙәрендәге ошо сифатты йәшерә белергә тейеш икән.  Һылыулыҡ ҡатынының мөһим сифаты булыуына инанғандар — 21 процент, ә изге күңеллелек тип күрһәтеүселәр 20 процент тәшкил иткән.  Һорау алыуҙа ҡатнашҡан 1000 ир-аттың 46 проценты идеаль ҡатын-ҡыҙҙы киң ҡарашлы итеп күргеһе килә.  Ә бына ғаиләле ир-ат өсөн киң күңеллелек мотлаҡ түгел, хатта яҡшылыҡ тәүге биш сифат араһына ла инмәгән, һорау алыуҙа ҡатнашыусыларҙың 14 процентының ғына тауышын алған. Ҡатын-ҡыҙ өсөн сибәр, матур булыу кәрәк тиеүселәр — 38 процент.  Ҡатындарының интеллекты юғарылығы менән ризалар, уны мөһим тип иҫәпләйҙәр, тик был һорауға респонденттарҙың 29 проценты ғына яуап биргән. Никахлы ир-ат өсөн тоғролоҡ игелекле булыуҙан күпкә мөһимерәк булыуы асыҡланған, 20 проценты шулай иҫәпләгән. Тормош юлдаштарында күркәмлекте, нәфислекте ир-аттың 12 проценты баһалаған. Шуныһы ҡыҙыҡлы: ир-ат фекеренсә, был сифат әһәмиәте буйынса өсөнсө урында.  Әммә ир-азаматты үпкәләтмәҫ һәм ауыр хәлгә ҡуймаҫ өсөн уларҙың белемле һәм аҡыллы булыуын күрһәтмәүе кәрәк икән. Тышҡы йөҙ-ҡиәфәт — икенсе урында.  Һорау алыуҙа ҡатнашыусы ир-ат бар яҡтан да камил, һоҡландырғыс, өлгөлө ҡатын-ҡыҙ портретын һүрәтләгән. 