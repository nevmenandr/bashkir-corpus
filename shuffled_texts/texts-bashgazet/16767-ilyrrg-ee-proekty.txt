Акция йәштәр күңелендә илһөйәрлек тәрбиәләүгә, ватансылыҡ темаһын яҡтыртыуҙың яңы алымдарын булдырыуға йүнәлтелгән.
 Башҡортостандың Матбуғат һәм киң мәғлүмәт саралары агентлығынан хәбәр итеүҙәренсә, “Еңеү” проекты “Иң яҡшы музей экспозициялары”, “Иң яҡшы хәрби-патриотик клубтар”, “Иң яҡшы журналист эштәре” тигән конкурстарҙы үҙ эсенә индерә.  Журналистарҙан хәрби-патриотик темаға ҡағылышлы эштәр ҡабул ителә.  Конкурс еңеүселәренә гранттар ҡаралған. Тәүге номинацияла төбәк, ҡала, ауыл, мәктәп музейҙары ҡатнаша ала.  Бәйгелә ҡатнашыу өсөн ғаризаларҙы 16 февралдән 5 апрелгә тиклем Башҡортостан буйынса Баш федераль инспектор аппаратына ебәрергә кәрәк.  Башҡортостан журналистары һәм музей хеҙмәткәрҙәре Волга буйы федераль округының Бөйөк Еңеүҙең 70 йыллығын билдәләү уңайынан ойошторолған “Еңеү” проектында ҡатнаша ала.  Белешмә өсөн телефон: (347) 280-84-93. Электрон почта адресы – ismagilova.aa@bashkortostan.ru. 