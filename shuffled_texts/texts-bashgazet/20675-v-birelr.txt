Хәҙер күпләп ҡунаҡ саҡырып, төрлө кимәлдәге ярыштар уҙғарырға мөмкин, тине тренерҙар. Раевка ҡасабаһында заманса стадион төҙөлдө.  Халыҡты республиканың Дәүләт Йыйылышы – Ҡоролтай депутаттары, “Берҙәм Рәсәй” партияһы вәкилдәре Әхәт Бакиров менән Фиял Байтирәков тәбрикләне.  Үҙ сығышында район хакимиәте башлығы Дамир Мостафин майҙансыҡтың гөрләп тороуын, еңеүҙәргә дәртләндереүен теләне.  Әйткәндәй, мини-футбол өсөн төҙөлгән был стадион – “Берҙәм Рәсәй”ҙең төбәк бүлексәһе башҡарған эш.
 Йәш спортсылар: “Хәҙер инде чемпион буласаҡбыҙ”, – тип вәғәҙә бирҙе. Спорт майҙансығын асыу тантанаһына кесенән алып олоһона тиклем йыйылды.  Шафран ауылының йәш футболсылары менән район үҙәгенең балалар-үҫмерҙәр спорт мәктәбендә шөғөлләнеүселәргә был стадионда тәүгеләрҙән булып уйнау бәхете тейҙе. 