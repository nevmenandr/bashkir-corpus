Бындай тантананың Советтар Союзы тарҡалғандан бирле булғаны юҡ ине.
 Әлегә “Хеҙмәт Геройы” исеме Мариинск театрының художество етәксеһе Валерий Гергиевҡа, Бурденко исемендәге Нейрохирургия институты директоры Александр Коноваловҡа һәм өс эшсегә — “Рәсәй-агро” йәмғиәтенән механизатор Юрий Коновҡа, “Котинская” шахтаһынан машинист Владимир Мельникка, Силәбе өлкәһендәге приборҙар эшләү заводы токары Константин Чумановҡа бирелде. Хеҙмәт алдынғыларының “тәүге ҡарлуғастары” — бишәү.  Юғары исемгә иң лайыҡтарҙы һайлау еңелдән булмаған, сөнки илдә талантлылар, эштәре менән танылғандар ифрат күп.  Быйылғы Яҙ һәм хеҙмәт байрамы халыҡ хәтерендә айырым урын алыр, моғайын: ил Президенты Владимир Путин Рәсәй Федерацияһы тарихында тәүге тапҡыр бер төркөм хеҙмәткәрҙәргә “Хеҙмәт Геройы” исеме бирелеү тураһында грамота һәм миҙал тапшырҙы. 