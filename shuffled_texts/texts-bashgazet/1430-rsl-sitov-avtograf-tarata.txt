Башҡортостан юлдаш телевидениеһының
29 ғинуарҙа 9 сәғәт 30 минутта эфирға сығасаҡ “Автограф” тапшырыуының геройы — журналист һәм яҙыусы, “Юлдаш” радиоһының ижтимағи-сәйәси һәм нәфис программалар бүлеге етәксеһе Рәсүл Сәғитов. Тапшырыуҙа әҙип үҙенең ижадына бәйле һорауҙарға яуап бирә.  Ижадсының портретын кәүҙәләндереүҙә яҙыусылар Әмир Әминев, Сабир Шәрипов, шағирә Тәнзилә Дәүләтбирҙина, шулай уҡ ғаиләһе лә ҡатнаша. Шул уҡ ваҡытта ул – “Башҡортостан” гәзитенең дә күптәнге тоғро дуҫы, баҫманың 2010 йылғы лауреаты. 