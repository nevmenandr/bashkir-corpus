Уның баһалама комис­сияһында билдәле компози­торҙар, сәхнә оҫталары, продюсерҙар һәм йәмәғәт эшмәкәрҙәре бар. 10 мартҡаса 10 ҡыҙ һайлап алынырға тейеш, йәмғеһе 12 ҡыҙ көс һынашасаҡ, сөнки Өфөләге бәй­гелә ҡатнашыу мөмкинлегенә эйә булған Әлфиә Килдейәрова менән Лениза Әбделмәнова, Мәскәү һәм Санкт-Петербург һылыуҡайҙары конкурсында еңгәнгә күрә, туранан-тура финалға үтте.
«Һылыуҡай-2015» бәйгеһенең финалы 10 апрелдә «Баш­ҡорт­остан» дәүләт концерт залында уҙасаҡ.  Конкурсты ойоштороусылар әйте­үенсә, быйылғы финалда Әҙәбиәт йылына бағышланған ижади һы­науҙар буласаҡ.  Башҡортостандың Мәҙәниәт ми­нистрлығы һәм уның ҡарамағын­дағы Республика халыҡ ижады үҙәге, «Һомай» дефиле-театры ойош­торған сара Рәсәйҙә иң оҙайлы һәм ғөрөф-ғәҙәттәрҙе дауам итеүсе милли конкурс булып танылған.  Гүзәл заттың кейәүҙә булмауы ла мотлаҡ. Шуға күрә башҡорт телендә иркен аралаша белеү талап ителә.  Шулай уҡ портфолио алып килеү мотлаҡ.  Әле билдәле булыуынса, сараға ҡунаҡ сифатында танылған поп-йондоҙ Элвин Грейҙың (Радик Юлъяҡшин) һәм «Turkvision» ха­лыҡ-ара фестивале лауреаты «Заман» этно-рок төркөмөнөң килеүе көтөлә. «Һылыуҡай» республика телевизион гүзәллек бәйгеһенең һайлап алыу туры быйыл 10 мартта Өфө ҡалаһының «Мегаполис» мәҙәни-күңел асыу комплексында урынлашҡан «Театро» клубында үткәреләсәк.

 Финалға сығасаҡ 16 — 24 йәшлек һылыуҙың буйы 168 сантиметрҙан түбән булырға тейеш түгел.  Иң популяр башҡорт шоуының финалына үтер өсөн ҡат­на­шыу­сыларға үҙҙәрен өс этапта күрһәтеү шарт: «визитка» (ҡыҫҡаса үҙең менән таныштырыу), «ижади бәйге» (йыр һәм бейеү), «дефиле». 