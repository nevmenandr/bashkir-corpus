Башҡортостан Республикаһының Дәүләт Йыйылышы — Ҡоролтай Рәйесе Константин Толкачев Өфө эҙәрмәндәре менән осрашты һәм отрядтың ҡала музейында булды.
 Парламент етәксеһе эҙәрмәндәрҙең эш һөҙөмтәләре менән ҡыҙыҡһынды, музей экспозицияһын ҡарап сыҡты.  Һуңғы йылдарҙа эҙәрмәндәр үҙ эшен әүҙемләштерә, был йүнәлешкә мәктәп уҡыусыларын һәм студенттарҙы ла йәлеп итә.  “Дәүләт власы органдары был изге эштә ярҙам күрһәтәсәк”, — тине ул. Әйтәйек, былтыр Өфөнөң “Һуҡмаҡ” үҫмерҙәр клубынан “Урал” эҙәрмәндәр отряды Волгоград өлкәһенең Городище районына экспедиция ойошторҙо, Өфөлә тупланған 214-се уҡсылар дивизияһы һуғышҡан урындар буйлап эҙләнеү эштәре алып барҙы.  Быйыл был экспедиция дауам итте.  Һөҙөмтәлә Бөйөк Ватан һуғышында ҡатнашып, ошо урындарҙа һәләк булған бер нисә яҡташыбыҙҙың исеме асыҡланды.  Башҡортостандан һәм Өфөнән бер нисә отряд яу урындарында эшләй.