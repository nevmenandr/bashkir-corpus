Киләһе йыл йәнә 11 состав һатып алынасаҡ.  Ул Ҡытай менән Европаны бәйләгән тиҙ йөрөшлө “Евразия” коридорының тәүге участкаһы буласаҡ. Төп проекттар – “Мәскәү – Ҡазан – Екатеринбург” (уға Өфө менән Силәбе ҡалалары ла инәсәк), “Мәскәү – Санкт-Петербург”, “Мәскәү – Сочи”.
 Мәскәү – Ҡазан юлы быйыл уҡ проектланып бөтәсәк.  2030 йылға тиклем ете мең километр оҙонлоҡтағы 50 шундай тиҙ йөрөшлө маршрут һалынасаҡ.  Әле Рәсәйҙә ике генә тиҙ йөрөшлө маршрут бар: “Мәскәү – Санкт-Петербург” һәм “Мәскәү – Түбәнге Новгород”.  Яҡын киләсәктә Өфө аша тиҙ йөрөшлө поездар йөрөйәсәк.  Улар башҡа йүнәлештәрҙә лә юлға сығасаҡ.  Уларҙы 16 “Сапсан” хеҙмәтләндерә.
