Күрһәткестәрҙә йылытыу миҙгеленә әҙерлек сараларының барыһы ла — йылылыҡ, һыу, газ һәм электр менән тәьмин итеү, торлаҡ фонды менән инженерлыҡ инфраструктураһының паспорттары, яғыулыҡтың авария тупламы, етешһеҙлектәрҙе ваҡытында төҙәтеү, торлаҡ-коммуналь хужалыҡ предприятиеларының һәм халыҡтың коммуналь ресурстар өсөн бурысы — иҫәпкә алынған.  Рәсәйҙең Төҙөлөш һәм торлаҡ-коммуналь хужалыҡ министрлығы мониторинг һөҙөмтәләре буйынса төбәктәрҙәге башҡарма власть органдары эшмәкәрлегенең һөҙөмтәлелеген билдәләне.  Был йәһәттән Сахалин, Тамбов һәм Воронеж өлкәләре тәүге урындарҙы биләй. Башҡортостан ҡышҡа әҙерлек сифаты буйынса ил төбәктәре араһында дүртенсе урынды биләй.
