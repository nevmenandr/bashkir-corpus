Тәҙрә төбөндәге гөл-сәскә лә күҙҙең яуын алып тора.  Мин дә тик кенә ултырмайым: һауыт-һаба, иҙән йыуышам, ҡаҙ бәпкәләрен Тәйрүк буйына ҡыуам, ҡый үләндәрен уташам.  Егәрле лә, яғымлы ла минең өләсәй.  Гөлсирә өләсәйем күрше Кинйәбулат ауылында йәшәй.  Уны бик яратам. Өләсәйемдең баҡсаһы ҙур, матур.  Унда төрлө еләк-емеш, йәшелсә үҫә.  Каникулда барғанда, ул мине тәмле ҡоймаҡ, бәлештәр менән һыйлай.
