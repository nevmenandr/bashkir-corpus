Материал Рәсәй һәм сит ил тикшеренеүселәрендә ҙур фәнни ҡыҙыҡ­һыныу тыуҙыра.  Күптән түгел “Өфө-II ҡаласығы” археология ҡомарт­ҡыһына Венгрия археологтары килде. Быйыл июлдә Буда­пештағы Петер Пазмань исемендәге Католик университеты менән Республика тарихи-мәҙәни музей-ҡурсаулығы араһында меморандумға ҡул ҡуйылды.  Музей-ҡурсаулыҡ археологтары ҡаҙыу эштәре барышында табылған мате­риалдарҙы ентекле өйрәнергә, урта быуаттарҙағы биләмә халҡының көнкүреше тураһында мәғлүмәт тупларға ниәтләй.  Шулай уҡ бында бахмутин, турбаҫлы һәм кушнаренко археологик мәғәниәттәренә ингән бик күп керамика өлөштәре, хай­уан­дарҙың (шул иҫәптән дөйә) һө­йәктәре, балсыҡтан һәм һөйәктән яһалған әйберҙәр табылған. Артефакттар иһә күргәҙмәләргә ҡуйыласаҡ. “Өфө-II ҡаласығы” археология ҡомартҡыһында Көньяҡ Уралда тиңе булмаған күләмле фортификация ҡоролмаһы тикшерелде.  Мәғлүмәттәргә ярашлы, соҡорҙоң киңлеге – 25 метр самаһы, тәрәнлеге – 4,5 метр.

 “Боронғо Өфө” музей-ҡурсаулығынан хәбәр итеүҙәренсә, ҡаласыҡтағы ҡәлғә соҡороноң үҙенсәлектәре асыҡланды.  Иң ҡыҙыҡлы табыштар – ике бронза таралғы (IV–V быуаттар), көмөш алҡа (VI–VII быуаттар) һәм салтово-маяцк мәҙәниәтенә ҡараған керамика фрагменттары (VIII быуат уртаһы – Х быуат башы).  Үҙенсәлекле табыштар археология коллекцияһын байытасаҡ. 