Үткән шәмбелә Учалы районының Өргөн күлендә ҡышҡы йөҙөү менән шөғөлләнгәндәр өсөн Башҡортостан чемпионаты үтте.
 Ҡатнашыусыларҙың йәше 13 йәштән 70 йәшкә тиклем ине.  Учалы вәкилдәре лә һынатманы – улар өсөнсө урынға лайыҡ булды. Турнирҙа Ҡырмыҫҡалы районынан, Өфө, Нефтекама, Мейәс, Каменск-Уральск, Ревда, Түбәнге Тагил, Екатеринбург һәм Пенза ҡалаларынан барыһы 80-ләп спортсы ҡатнашты.  Учалы командаһынан 3-сө лицейҙың XI класс уҡыусыһы Марат Кәримов төрлө ысул менән йөҙөүҙә ярыштарҙың барыһында ла беренсе урынды алып, абсолют чемпион исемен яуланы.
 "Морж"дар ике көн буйына төрлө стилдәрҙә өс төрлө дистанцияла ярышты.
 Командалар араһынан беренселекте – Каменск-Уральск ҡалаһы йөҙөүселәре, икенсе урынды Өфө спортсылары алды. 