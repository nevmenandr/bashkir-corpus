Хаҡына килгәндә, осоусы аппарат ете миллион һум тирәһе тора.  Быныһында иһә олпат, етди белгестәр ауыҙына эләгерлек яңылыҡ: Күмертауҙа донъялағы иң еңел вертолет эшләп сығарғандар.

250 килограмм ауырлыҡтағы вертолет бигерәк аҙ сығымлы, еңел һәм тауышһыҙ килеп сыҡҡан.  Күптән түгел колбасанан вертолет яһап Иван Урганттың теленә эләккәйнек.  Ҡытайҙар аҡсаһына яһалған вертолет менән сит илдәрҙә ҡыҙыҡһына башлағандар, ти.  Вертолет, әйтеүҙәренсә, мунса башына ла, “ГАЗель” машинаһы кузовына ла ултыра ала икән. Бер сәғәткә ул ни бары 15 литр бензин ашай икән. 