Әле интервенция фондына был игенде тоннаһына 5 100 һум түләп алалар. Идаралыҡ етәксеһе Зөлфирә Аҡбашева әйтеүенсә, икмәккә һәм ҡамыр ризыҡтарына хаҡтың артыуы менән бәйле идаралыҡҡа бик күп мөрәжәғәттәр килә.  Бындай сараларҙа тик ҙур предприятиеларҙың ғына отоуы билдәләнде, сөнки улар икмәк ризыҡтарына берәмләп һатыу селтәрендә ҡуйылғанға ҡарағанда түбәнерәк хаҡ билдәләй.  Онға, сүпрәгә, үҫемлек майына, тоҙға, төрөү материалдарына хаҡтың, транспорт сығымдарының артыуы, ҡорамалдарҙың иҫкереүе һөҙөмтәһендә икмәк ҡиммәтләнде.  Кәңәшмәлә ҡатнашыусылар билдәләүенсә, юғары һәм беренсе сортлы он Башҡортостанға Рәсәйҙең башҡа субъекттарынан индерелә.  Өҫтәүенә арыш ононан, бойҙай һәм арыш оно ҡатнашмаһынан бешерелгән ризыҡтар беҙҙә Волга буйы федераль округындағы башҡа төбәктәрҙәгегә ҡарағанда ҡиммәтерәк. Ултырышта шулай уҡ икмәк бешереү тармағы предприятиеларының сауҙалашыуҙа ҡатнашыу мәсьәләһе тикшерелде.  Монополияға ҡаршы ведомство етәксеһе: “Предприятиеның сығымдарын халыҡтан ҡаплатырға ярамай!” — тип ҡаты талап ҡуйҙы. Монополияға ҡаршы федераль хеҙмәттең республика идаралығы ҡарамағындағы Берәмләп сауҙа итеү өлкәһендә конкуренцияны үҫтереү буйынса эксперт советы ултырышында ошо турала хәбәр ителде. Эксперт советы ағзалары игенгә хаҡтың 60 процентҡа артыуын билдәләне.  Республикалағы предприятиелар арыш онон ғына етештерә.  Ауыл хужалығы министрлығы вәкиле әйтеүенсә, быйыл республикабыҙҙың арыш уңышы Рәсәйҙә иң ҙуры булған. 