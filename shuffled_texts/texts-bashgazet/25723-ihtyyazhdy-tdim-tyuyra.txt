Әлеге ваҡытта МФО-ларҙың эшмәкәрлеге камиллаша бара, улар әкренләп юғары проценттарҙан баш тарта, тиелде сарала.  Өфөлә ойошторолған Бөтә Рәсәй банк хеҙмәткәрҙәре конференцияһында әйтелеүенсә, уларҙың күбеһе клиенттар менән ғәҙел эшләмәгән булған. Былтыр Башҡортостанда 1700-ҙән ашыу микрофинанс ойошмаһы ябылған.  Әммә ҡайһы берәүҙәре һаман да йылына 600 процентлыҡ ставка менән кредит биреүен дауам итә икән.  Клиенттары – башлыса осто-осҡа саҡ ялғап йәшәгәндәр.  Үҙәк банк хәбәр итеүенсә, былтыр илебеҙҙә ашығыс кредит юллаған кешеләр һаны 40 процентҡа артҡан.