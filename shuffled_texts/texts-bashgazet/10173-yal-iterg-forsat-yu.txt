Оло йәштәгеләр көнөндә, йәғни 1 октябрҙә, Өфө мәшғүллек үҙәгендә эшләргә дәрте булған пенсионерҙар өсөн йәнә йәрминкә уҙғарыла.  Өфөләге мәшғүллек хеҙмәтенең пенсионерҙар өсөн махсус йәрминкәләр ойоштороуы өлкәндәрҙең күңеленә хуш килде.  Эшләйем тигән кешегә эш бөткәнме ни?!
 Эш биреүселәр менән әңгәмәләшкәндән һуң 200-ҙән күберәк пенсионерға эш урыны тәҡдим ителде. Өс ай һайын үткәрелгән сарала был юлы 300-ҙән ашыу кеше ҡатнашты.  Иртәнге сәғәт 10-дан көндөҙгө 12-гә тиклем барасаҡ сараға теләгән һәр кем килә ала. Хаҡлы ялдағыларҙың күбеһенең эшкә урынлашыу теләге ҙур, сөнки наҡыҫ ҡына пенсия аҡсаһына йәшәүҙең еңел булмауын улар һәйбәт белә. Өлкәндәр ҡул ҡаушырып ултырырға яратмай: йәй буйы баҡсаһында ҡаҙына, мул уңыш үҫтерә, ейән-ейәнсәрҙәрен тәрбиәләй, йәмәғәт эшендә әүҙем ҡатнаша. 