Йәрминкәлә урындағы фермерҙар үҫтергән йәшелсә һәм еләк-емеш тәҡдим ителде.  Байрам уңайынан ауылдың иң әүҙем кешеләренә Халыҡтар дуҫлығы йортоноң, Бөтә донъя башҡорттары ҡоролтайы Башҡарма комитетының, Апитерапия һәм умартасылыҡ үҙәгенең, ауыл биләмәһе хакимиәтенең һәм “Сәйетбаба” тарихи-мәҙәни үҙәгенең Рәхмәт хаттары тапшырылды. Теләгән һәр кем үҙенә оҡшағанын һатып алды. Сәйетбаба ауылында Башҡорт балы байрамы уҙҙы.
 Халыҡтар дуҫ­лы­ғы йор­тоноң матбу­ғат хеҙ­мәтендә бил­дә­ләүҙәренсә, “умар­та­сылыҡ – ата-баба­ларыбыҙ­ҙың тарихи та­мыр­ҙары мең­дәрсә йыл элекке осор­ға барып тоташҡан боронғо шөғөлө”.  Байрам­дың маҡ­са­ты башҡорт халыҡ кәсептәрен, ғөрөф-ғәҙәттәрен һәм традицияларын һаҡлау ине. Сауҙа Сәйетбаба ауыл мәҙәниәт йортоноң үҙешмәкәр артистарының сығышы менән бергә үрелеп барҙы.  Бейеүҙәр, мөнәжәттәр, моңло йырҙар бер кемде лә битараф ҡалдырманы. Ҡунаҡтар һәм район халҡы балдың төрлө төрҙәрен тәмләп баһаланы. 