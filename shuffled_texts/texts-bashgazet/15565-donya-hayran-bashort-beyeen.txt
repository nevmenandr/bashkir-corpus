Конкурста Рәсәйҙән һәм сит илдәрҙән 500-ләп ижади коллектив ҡатнашты.  Ҙур еңеү яулаған ансамбль Болгарияла үтәсәк фестивалгә саҡырыу алды. Күңелгә май булып яғылған хәбәрҙе ишетеп ҡыуандыҡ: Татарстандың Яр Саллы ҡалаһында үткән VII Халыҡ-ара балалар һәм үҫмерҙәр ижадының “Йәйғор” фестиваль-конкурсында Мәләүез районынан “Көнгәк” халыҡ бейеүҙәре ансамбле Гран-при яуланы.

 Сығыштарҙы Мәскәү, Өфө, Ҡазан, Наль­чик, Яр Саллы, Анкара (Төркиә) ҡалаларынан килгән мәртәбәле жюри ағзалары баһаланы.  “Көнгәк” халыҡ бейеүҙәре ансамбленең сығышын тамашасы алҡыштарға күмде, жюри ағзалары ихлас һоҡланыуын белдерҙе.