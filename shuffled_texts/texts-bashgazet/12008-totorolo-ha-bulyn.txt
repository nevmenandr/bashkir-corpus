Газ яғыулығы баҙарын үҫтереү мәсьәләләре буйынса Өфөлә үткәрелгән кәңәшмәлә Силәбе өлкәһе Хөкүмәте рәйесе урынбаҫары Сергей Шаль ошо хаҡта белдерҙе.  — Бөгөн газдың хаҡы ярайһы уҡ арзан.  Киләсәктә уның ниндәй булыры, дәүләттең уны көйләү-көйләмәүе әлегә тикшерелгәне юҡ, — тине Максим Лобанов. Рәсәй Энергетика министрлығының Нефть һәм газ эшкәртеү департаменты директоры урынбаҫары Максим Лобанов журналистарға хәбәр итеүенсә, әлегә хаҡ ҡуйыуҙы көйләү мәсьәләһе хәл ителмәгән.  – Дәүләт яғынан гарантия кәрәк. Автотранспортты газ-мотор яғыулығына күпләп күсереү өсөн газға хаҡтың тотороҡло булыуы шарт.
 Ошоға бәйле Энергетика министрлығы етәкселәренә үтенес: яғыулыҡҡа хаҡты билдәләү йәһәтенән оҙайлы дәүләт сәйәсәте тормошҡа ашырылһын ине, — тине Сергей Шаль.  Уның фекеренсә, шәхси автомобиль хужалары ошо яғыулыҡ төрөнә күсеүҙән ҡурҡа, сөнки дизель яғыулығына бәйле ваҡиға ҡабатланыр тип хәүефләнә.
— Барыһын да газға күсереп, иртәгә уға хаҡ артмаҫ тип ныҡлы әйтеп буламы? 