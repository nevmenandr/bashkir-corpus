“Башҡортостан продукты” республика проектына тағы ла ун етештереүсе ҡушылды.  Кукуруз таяҡсалары, лукум, кәнфит, ҡуйыртылған һөт, прәник, һөт ризыҡтары, колбаса, сосиска, ветчина етештереүселәр үҙ тауарына ошо билдәне ҡуйыу хоҡуғын алды.  Ошо бренд берләштергән предприятиелар һаны 140-ҡа етте.

 Хәтерегеҙҙәлер, сентябрь аҙағында Өфөлә “Башҡортостан продукты” бренды аҫтында фирма магазины асылғайны.  Проектҡа ярашлы, магазинда һарылы-йәшелле республика биҙәген сағылдырған махсус кәштәләр булдырыу, хаҡ ҡағыҙҙарына “Башҡортостан продукты” тигән яҙма ҡуйыу йәһәтенән эш дауам итә. Ул Революцион һәм Минһажев урамдары киҫелешендә урынлашҡан.