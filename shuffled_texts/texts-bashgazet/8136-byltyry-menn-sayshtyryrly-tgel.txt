Йылғаларҙа һыуҙың кимәле былтырғы менән сағыштырғанда ике метрға юғарыраҡ!  Беҙгә көн һайын Гидрометеорология һәм тирә-яҡ мөхитте мониторинглау буйынса федераль хеҙмәттең Башҡортостан буйынса идаралығынан республика йылғалары һәм һыу һаҡлағыстарының торошо буйынса мәғлүмәттәр килә.  Яңы Отрада янында Стәрле йылғаһы кимәле тәүлек эсендә алты сантиметрға артып, 353 сантиметр тәшкил итә.  Эҫем 47 сантиметрға кәмегән һәм 441 сантиметр тәшкил итә.  Аҡъяр һәм Таналыҡ һыу һаҡлағыстарында кимәл үҙгәрмәйенсә ҡалһа, Павловкала ул 21 сантиметрға кәмегән. Һуңғы тәүлек эсендә һыу Өфө (Ҡыҙылъяр янында) һәм Димдә айырыуса юғары күтәрелгән. Һуңғы көндәрҙә Ағиҙелдең бер ни тиклем кәмеүе күҙәтелә.  Йомағужала тәүлек эсендә 77 сантиметрға, Нөгөш һыу һаҡлағысында — 36, Ыҫлаҡта — 20, Һаҡмар һыу һаҡлағысында бер сантиметрға артҡан.  Бөгөнгә ҡарата тәүлек эсендә әллә ни үҙгәрештәр булмаһа ла, республикала һыу ташыу хәүефе әле бөтмәгән.
 Быйыл Эҫем башҡа йылғалар менән сағыштырғанда бик ташмаған, былтыр ошо уҡ ваҡытта уның кимәле 610 сантиметр булған. Ашҡаҙар йылғаһы ла яйлап ҡына ярҙарына ҡайта башлаған.  Һыу һаҡлағыстарға килгәндә, уларҙың кимәле артыуын дауам итә.  Сағыштырыу өсөн: былтыр ошо мәлдә һыу 274 сантиметр булған. Яңы Федоровка янында уның кимәле 147 сантиметр булған, тәүлек эсендә 20 сантиметр юғалтҡан.  Өфө янында ул — 23, Стәрлетамаҡ тирәһендә 28 сантиметрға кәмегән. 