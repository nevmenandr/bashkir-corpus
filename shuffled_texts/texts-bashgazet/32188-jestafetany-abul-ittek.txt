Унда “Рәсәйҙең иң яҡшы биш этник баҫмаһы” конкурсында еңеүселәр бүләкләнде.
 “Иң яҡшы балалар баҫмаһы” тип – “Аҡбуҙат” журналы, “Иң яҡшы район гәзите” тип “Туймазинский вестник” танылды. Былтыр журналистар форумында ошо башланғысты тәҡдим иткән Саха (Яҡут) Республикаһы бәйгене артабан ойоштороу эстафетаһын Башҡортостанға тапшырҙы.  Сочиҙағы ХХII “Бөтә Рәсәй” заманса журналистика форумында милли киң мәғлүмәт саралары көнө үтте.  “Рәсәйҙең иң яҡшы биш этник баҫмаһы” конкурсында илебеҙҙең 19 төбәгенән йәмғеһе 69 баҫма ҡатнашты.  Республикабыҙҙан ике баҫма бәйгелә еңеү яуланы.  Яҡутстан башлығы Айсен Николаевтан конкурстың символик кубогын Башҡортостандың Матбуғат һәм киң мәғлүмәт саралары агентлығы етәксеһе Борис Мелкоедов ҡабул итте.
