Яҡшыны ғына иҫтә тотоғоҙ.  Ҡатын-ҡыҙ ҡолағына
- Ирегеҙ өнәмәгән кешеләр менән аралашыуҙан һаҡ булығыҙ.  Ундайҙарға ҡунаҡҡа йөрөүҙән дә тыйылығыҙ.
- Икенсе тапҡыр кейәүҙә булһағыҙ, ирегеҙ алдында тәүге ирегеҙҙең яҡшылыҡтарына баҫым яһамағыҙ.
- Әсәһен яҡын күреүҙән көнләшмәгеҙ.
- Ирегеҙҙе башҡалар менән сағыштырмағыҙ, һин шулай, һин былай, тип йәнен үртәмәгеҙ.
- Балаларығыҙ, күрше-күлән алдында әрләп, яманлап, ирегеҙҙең абруйын төшөрмәгеҙ.
- Ирегеҙҙең кеҫәһен, портфелен, аҡса янсығын ҡапшамағыҙ.
- Ул яратҡан аштарҙы әҙерләргә тырышығыҙ.
 Ир-ат ҡолағына
- Ҡатынығыҙға өҫ кейемен кейергә-сисергә ярҙам итегеҙ.
- Иғтибарлы булығыҙ, яңы прическаһын, яңы кейемен күреп, күңеленә ятышлы һүҙ әйтегеҙ.
- Тантаналы мәжлестәрҙә бейергә тәүҙә ҡатынығыҙҙы саҡырығыҙ.
- Ҡатынығыҙ менән йәнәш барғанда, башҡаларға әйләнеп ҡарамағыҙ.
- Ял ваҡытында берәй ергә барырға тура килһә, ҡатынығыҙға бының сәбәбен һәм ҡайтыуығыҙҙың ваҡытын әйтегеҙ.
- Өй мәшәҡәттәренә баштан-аяҡ сумған ҡатынығыҙға ярҙам итергә тырышығыҙ.
 Ир-ат өсөн дә, ҡатын-ҡыҙ өсөн дә
- Бер-берегеҙҙе “ашамағыҙ”.  Кешегә зыян килтерә торған булмаһа, ҡайһы бер ғәҙәттәренән биҙҙерергә тырышыу ҙа кәрәкмәй.
- Тәрбиәле булығыҙ.  Эш урынында үҙен әҙәпле тотҡан ҡайһы берәүҙәр өйҙә ни өсөндөр дорфаға әүерелә.
- Бер-берегеҙҙең ҡәҙерен белергә өйрәнегеҙ.  Насарҙы оноторға тырышығыҙ. Үҙгәртергә тырышмағыҙ.  Әммә ҡайһы саҡ бер-береңде аңламау арҡаһында төрлө хәлдәр тыуыуы, кәйеф боҙолоуы ихтимал.  Бының өсөн әҙәп ҡағиҙәләрен һаҡлау, тәғәйен бурысыңды белеү мөһим.
 Барыбыҙ ҙа ялын ғаиләһе менән матур, күңелле, файҙалы итеп уҙғарырға теләй.  Ғаилә ағзаларының рухи көсөн, күңелен ҡырған нәмәләрҙән, әлбиттә, ҡотолоу саралары байтаҡ. 