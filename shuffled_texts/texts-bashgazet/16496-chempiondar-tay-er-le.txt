Каникулдың һуңғы көнөндә уҡыусылар ата-әсәһе менән берлектә “Күңелле старттар” уйынында көс һынашты.  Уҡыусылар ярыштарҙа ихлас ҡатнашты, төрлө күнекмәләргә өйрәнде. Һөләймән ауылы мәктәбе уҡыусылары һәр каникулды файҙалы итеп уҙғара.  Изге ниәтте тормошҡа ашырыу маҡсатында мәктәпкә ауылдашыбыҙ, милли көрәш буйынса Рәсәй чемпионы Айгиз Зәйнетдинов саҡырылды.  Балалар Айгиз ағалары кеүек көслө, батыр, милли рухлы булырға вәғәҙә итеп, чемпионға рәхмәт әйтеп таралышты. Ялдың һәр көнө спорттың берәй төрөнә бағышланды.  Йыл башындағы оҙон ялда ла улар ҡул ҡаушырып ултырманы. Белем усағы коллективының тәҡдиме менән каникул мәлендә балалар өсөн Бөйөк Еңеүҙең 70 йыллығына арналған саралар ойошторолдо. 