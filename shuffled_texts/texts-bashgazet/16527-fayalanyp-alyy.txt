Йүнселдәр инва­лид­тарҙы, ете йәшкә тиклемге балалы ҡатын­дарҙы, етемдәрҙе, балалар йорт­тарын­да тәрбиәләнгәндәрҙе, пенсия йә­шен­дәгеләрҙе, ауыр хәлгә тарыған­дарҙы, иректән мәхрүм ителеү урындарынан сығарылған кешеләрҙе эш менән тәьмин итергә тейеш.  Шул уҡ ваҡытта хеҙмәткәрҙәр араһында ошо төркөмгә ингән кешеләрҙең исемлек­тәге уртаса һаны кәмендә – 50 процент, ә хеҙмәткә түләү фондында улар­ҙың өлөшө кәмендә 25 процент тәшкил итергә тейеш. Башҡортостандың Иҡтисади үҫеш министрлығы социаль йүнселлеккә ярҙам күрһәтеү йәһәтенән бәләкәй һәм урта эшҡыуарлыҡ субъекттары өсөн дәүләт ярҙамының яңы төрө — субсидия биреү хаҡында хәбәр иткәйне инде.

 Субсидия социаль эшҡыуарлыҡты үҫтереү проектын тормошҡа ашы­рыу­ға бәйле айырым маҡсатлы сығым­дар­ҙы өлөшләтә финанслау шарты менән бирелә.  Икенсе шарт – улар эшмәкәрлектең билдәле бер өлкәләрендә хеҙмәт күрһәтергә тейеш.  Был субсидияны алыу өсөн эш­ҡы­уарҙарға түбәндәге шарттарҙың бере­һен үтәү зарур.  Эшҡыуарлыҡ субъекты алынған субсидия күләменең кәмендә 15 процентын финансларға тейеш. Бындай эшмәкәр­лек­тең һөнәри йүнәлеш биреүгә, эшкә урынлашыуҙа булышлыҡ итеү (шул иҫәптән социаль яҡтан яҡланмаған кешеләр төркөмөнә ингәндәргә); социаль йәһәттән яҡланмаған граждандар төркөмөнә ингән кешеләрҙе, балалы ғаиләләрҙе һаулыҡ һаҡлау, физик культура һәм күмәк спорт өлкәһендә социаль хеҙмәтләндереү, балалар һәм йәштәр түңәрәктәрендә, секция­ларҙа, студияларҙа дәрестәр ойоштороу; социаль туризмды үҫтереү; тә­би­ғәт ҡазалары, экологик, техноген йәки башҡа фажиғәләр, социаль, мил­ли, дини низағтар һөҙөмтәһендә зыян күргәндәргә, ҡасаҡтарға һәм ирекһеҙ­ҙән күсеп килеүселәргә ярҙам күрһә­теү; медицина техникаһы, про­тез-орто­пе­дия әйберҙәре, шулай уҡ техник саралар, автомототранспорт, инва­лид­лыҡты иҫкәртеү йәки инвалид­тар­ҙы реабилитациялау өсөн файҙа­ла­ныр­лыҡ материалдар етештереү һәм һа­тыу; мәҙәни-ағартыу эшмәкәрлеген тәьмин итеү; социаль йәһәттән яҡлан­маған граждандар төркөмөнә ингән кеше­ләргә белем биреү; ошондай төр­көмгә ҡараған граждандарҙы, шулай уҡ хо­лоҡ төҙәтеү урындарынан сыҡ­ҡан ке­шеләрҙе, наркоманиянан һәм эс­ке­лектән яфаланғандарҙы әүҙем социаль эшмәкәрлеккә йәлеп итеү инә. Финанс ярҙамының ошо төрөн алыуға ғаризалар ҡабул итеү датаһы һәм урыны хаҡында өҫтәмә рәүештә хәбәр ителәсәк.