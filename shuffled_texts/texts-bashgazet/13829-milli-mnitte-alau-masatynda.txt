Үҙәктең Шы­ғайҙа урынлашыуы осраҡлы түгел.  Был ауылдан байтаҡ таныл­ған шәхес сыҡҡан, ул белгестәрҙең күплеге, матди база­ның ныҡлығы, төп халыҡтың йолаларын тергеҙеү әүҙемлеге менән дә дан тота.  Белорет районындағы Шығай ауылында Мәҙәниәт йылына арнап “Йондоҙлоҡ” башҡорт мәҙәниәте үҙәге асылды.

 Яңы үҙәкте үҫтереү планына төрлө мәҙәни саралар, бәйгеләр үткәреү, “Айыҡ ауыл” акцияһында ҡатнашыу ингән. Урындағы мәҙәниәт йортонда “Гөлнәзирә” фольклор ансамбле, театр һәм хореография коллективтары уңышлы эшләй.  Районда тәүгеләрҙән булып бында “Ағинәйҙәр” клубы ойошторолған. Үҙәктең төп тәғәйенләнеше – башҡорт милли мәҙәниәтен танытыу һәм үҫтереү, быуындар күсәгилешлелеген һаҡлап ҡалыу буйынса тупланған эш тәжрибәһен уртаҡлашыу. 