Унда Башҡортостан тауар етештереү­селәре үҙ продукцияһын тәҡдим итә.  Бында шулай уҡ барбекю зонаһы, Яңы йыл сувенирҙары һәм уйынсыҡтары һатыу, оҫталыҡ дәрестәре, дизайн-маркет ойошторола. Ҡунаҡтарҙы ит һәм балыҡ йәрминкәһендә, фермер баҙарында көтәләр.  Уларҙы Башҡортостандың Ауыл хужалығы министрлығы, Эшҡыуарлыҡ һәм туризм буйынса, Сауҙа һәм ҡулланыусыларҙың хоҡуғын яҡлау буйынса дәүләт комитеттары, республиканың Сауҙа-сәнәғәт палатаһы ойоштора.


29 декабрҙән 8 ғинуарға тиклем барыһын да “Ватан” этнопаркында көтә­ләр.  Уҡ атыуҙа, ҡылыс менән алышыуҙа көсөңдө һынап ҡарарға була.  Байрам осоронда урта быуат уйындары ойошторола.  Ҡунаҡ тирмәһендә Ҡыш бабай менән осрашырға, шыршы уйынсыҡтары яһау буйынса оҫталыҡ дәрестәрен, Ҡарһылыу менән Ҡыш бабай ҡатнашлығындағы интерактив программаны ҡарарға мөмкин. Быйыл “Яңы йылса мөғжизәле Башҡортостан” менән “ИТ Фест” сараларын берләштерергә ҡарар ителде.  Шулай уҡ Яңы йыл менән ҡотлап бүләк, хат ебәреү мөмкинлеге лә бар.  Яңы йыл байрамдары осоронда өфөләр һәм ҡунаҡтар өсөн күләмле күңел асыу программаһы әҙерләнә.  30 декабрҙә иртәнге сәғәт 10-дан көндөҙгө 4-кә тиклем Салауат Юлаев исемендәге майҙанда һәм Орджоникидзе һарайы эргәһендә “ИТ Фест” фестивале уҙғарыла. 