Мәҙәниәт һарайында балаларҙың эштәре ҡуйылған күргәҙмәне ҡарап, һоҡланмаған кеше ҡалмағандыр.  Мәҙәниәт йылының штандарты Саҡмағошта биш көн буласаҡ.  Артабан уларҙы Яңы Мортаҙа ауылында үткән “Һаумыһығыҙ, ауылдаштар!” байрамы ҡабул итте.  Ошо көндәрҙә ул Бишбүләк районынан Саҡмағошҡа килеп етте.
 Ҡунаҡтарҙы саҡмағоштар “Сәк-сәк байрамы”нда йыр-моң менән һыйлап ҡаршыланы.  Шулай уҡ “Дуҫлыҡ тирмәһе” тип аталған фольклор байрамында район мәҙәниәт һарайы коллективының, балалар сәнғәт мәктәбенең, Рапат, Әбләй, Имәнлекүл, Йомаш ауыл клубтары өләшкән рухи күстәнәстәр халыҡ йөрәгендә оҙаҡ һаҡланыр. Ә инде район фольклор коллективтарының сығышы тамашасыларҙың күңелен елкендереп, моң тулҡынында тирбәлтте. Был ауылда өр-яңы клуб асылыуы иһә байрамға йәм өҫтәп ебәрҙе. Тантаналы сарала Башҡортостандың мәҙәниәт министры урынбаҫары Валентина Латипова, Саҡмағош районы хакимиәте башлығы Риф Йосопов, Бишбүләк районы хакимиәте башлығы Наил Ғатауллин ҡатнашты. Мәҙәниәт йылының штандарты Башҡортостан буйлап сәйәхәтен дауам итә.  Алда Яңы Балтас ауылында үтәсәк “Сөмбөлә”, Имәнлекүлдәге “Бал байрамы”, Йомаштағы “Тыуған ауылым гөлдәре”, Ҡалмашбаштағы “Сылтыр-сылтыр аға көмөш һыу” тигән күркәм саралар көтә. Район китапханаһы балалар өсөн Башҡортостандың халыҡ шағиры Мостай Кәримдең әҫәрҙәре буйынса “Әтәс тирмәне” тигән тамаша тәҡдим итте. 