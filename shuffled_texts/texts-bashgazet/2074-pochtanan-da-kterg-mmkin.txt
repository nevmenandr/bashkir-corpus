Барлыҡ граждандар, хатта йортонда Интернет селтәре булмағандар ҙа тауыш биреү барышын on-line режимында күҙәтеү мөмкинлеген аласаҡ. Башҡортостан Республикаһындағы меңдән ашыу пункт һайлау барышын күҙәтергә теләгәндәрҙе ҡаршы алырға әҙер. Ял көнө булыуға ҡарамаҫтан, ошондай пункттар эшләгән бөтөн почта бүлексәләре иртәнге 8-ҙән 22 сәғәткә тиклем асыҡ буласаҡ.  Һайлау участкаларында видеокүҙәтеү ил Хөкүмәте Премьер-министры Владимир Путиндың тәҡдиме буйынса ойошторола.  Был иһә һайлау барышында мутлашыуға юл ҡуймау мөмкинлеген бирәсәк.
 Рәсәй почтаһында барлығы 24 меңдән ашыу коллектив ҡарау пункты бар.  Рәсәй Президентын һайлағанда һайлау участкаларынан веб-тапшырыуҙы илдең почта бүлексәләрендә лә күҙәтергә мөмкин. Граждандарҙың һайлауға ышанысын арттырыу, тауыш биреү һәм уларҙы иҫәпләүҙең мөмкин тиклем асыҡ булыуын тәьмин итеү маҡсатында веб-тапшырыу бөтөн һайлау участкаларынан алып барыласаҡ.  И. АСҠАРОВ. Рәсәй почтаһы етәкселеге 4 мартта теләгәндәр өсөн һайлау барышын коллектив ҡарау пункттары асырға ҡарар иткән. 