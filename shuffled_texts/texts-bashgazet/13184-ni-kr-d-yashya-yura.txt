Әсәйеңде күреү — яҡшыға; ғаилә бәхетенә. Ғаиләле көйөңә никахҡа инеү — яңылыш аҙымдан һаҡланыу кәрәк. Тәмәке күреү — эшең уңыр, мөхәббәттән уңмаҫһың. Һөйгәнең менән айырылышыу — ҡауышыуға. Төшөңдә һөйгәнең менән осрашаһың, ҡауышаһың икән — һыуыныуға. Рәссам, рәсем төшөрөү — бәхет; мөхәббәттән уңыу. Туй күлдәге тапланһа, йыртылһа — бәхетһеҙлек. Рауза өҙһәң — һөйгәнең тойғоһон белгертер. Энә күреү — ыҙғышҡа. Туйҙағы ҡунаҡтар ҡайғылы, йәмһеҙ кейемле күренһә — яҡшыға түгел. Ғашиҡлыҡ тойғоһо кисереү — тотанаҡлы булһаң, уңырһың; ашҡыныуыңды ауыҙлыҡла. Никах — ығы-зығы, мәшәҡәт, бәлки, ғәйбәт. Үҙеңде кәләш итеп күреү — шатлыҡҡа, бәлки, алданыуға. Мәк сәскәһе — шатлығың тиҙ үтер. Аҡ ләлә — тоғро мөхәббәт. Һөйгәнеңде үбеү: яҡтыла — намыҫһыҙлыҡ, ҡараңғыла — хыянат. Туй — мәшәҡәт. Үҙеңдән өлкән кеше менән никахлашыу — сиргә һабышыу.