Быйыл дүрт ай эсендә былтырғы ошо уҡ осор менән сағыштырғанда был һан 5 процентҡа түбәнәйгән.  Йыл башынан алып Башҡортостанда сабыйҙар үлеме кимәле 23 процентҡа түбәнәйгән һәм 1 мең балаға 5,6 промилле тәшкил иткән.
 Рәсәйҙең Һаулыҡ һаҡлау министрлығы сайтындағы мәғлүмәттәргә ҡарағанда, бөтә ил буйынса үлем күрһәткестәре кәмеүен дауам итә.  Атап әйткәндә, яман шештән – 2, ҡан әйләнеше боҙолоуҙан – 9,1, тын алыу ағзалары ауырыуҙарынан – 15,6, туберкулездан – 19,4, аш һеңдереү ағзалары сирҙәренән 5,4 процентҡа аҙыраҡ кешенең ғүмере өҙөлгән. Сабыйҙарҙың һәм әсәләрҙең үлем күрһәткестәре буйынса ла ошондай уҡ тенденция күҙәтелә.