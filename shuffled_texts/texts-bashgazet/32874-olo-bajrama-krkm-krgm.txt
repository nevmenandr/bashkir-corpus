Бөтә Рәсәй конкурсының гала-күргәҙмәһенә тап улар ҡуйылды.
 М.В. Нестеров исемендәге Башҡорт дәүләт художество музейында Башҡортостандың 100 йыллығына арналған Бөтә Рәсәй һынлы һәм биҙәү-ҡулланма сәнғәт конкурсында ҡатнашыусылар әҫәрҙәренең гала-күргәҙмәһе асылды.
 Күргәҙмәнең кураторы, музей директоры урынбаҫары, сәнғәт белгесе Светлана Игнатенко әйтеүенсә, башта Рәсәйҙең 43 ҡала, ауылынан 218 рәссамдың 583 әҫәре һайлап алынды.  Әйткәндәй, күргәҙмә ике майҙансыҡта ойошторолдо – М.В. Нестеров исемендәге Башҡорт дәүләт художество музейында һәм Өфө художество галереяһында. Икенсе турға иһә Ҡырымдан алып Ямал-Ненец автономиялы округына тиклем йәшәгән 149 рәссамдың 317 әҫәре үтте. 