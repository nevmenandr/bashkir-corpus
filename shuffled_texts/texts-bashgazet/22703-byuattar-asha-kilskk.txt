Урал-Алтай төбәге меңдәрсә йыллыҡ тарихында тел, мәҙәниәт, конфессия үҙенсәлектәрен юғалтмаған.  Ошо көндәрҙә Өфөлә “Урал-Алтай: быуаттар аша киләсәккә” VII Рәсәй төркиәт конференцияһы булды.  Конференциянан һуң күптәр сығыштарҙың ҙур әһәмиәтен, көнүҙәклеген билдәләне. Ул арҙаҡлы ғалим Әҙһәм Тенишевтың 95 йыллығына арналды.
 Конференцияла ҡатнашыусылар әйтеүенсә, ғилми берләшмә заман этносәйәси, этнодемографик, этнолингвистик процестарҙы ла ныҡлы өйрәнергә тейеш, был үҫеш мөмкинлектәрен күҙалларға ярҙам итәсәк. Сараның пленар ултырышында, секцияларҙа, симпозиумдарҙа ҡатнашыусылар иғтибарына Урал-Алтай төбәгендәге телдәрҙе, тарихты, матди һәм рухи мәҙәниәтте, әҙәбиәтте, фольклорҙы өйрәнеү, үҫтереү буйынса 160-тан ашыу доклад тәҡдим ителде.  Сара хаҡында киләһе һандарҙың береһендә уҡырһығыҙ. Ошо нигеҙҙә бындағы халыҡтар элек-электән үҙ-ара татыу, бер-береһенең теленә, мәҙәниәтенә, тарихына ҡарата ихтирамлы. 