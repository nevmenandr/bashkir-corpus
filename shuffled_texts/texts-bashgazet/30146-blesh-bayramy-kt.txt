Фестивалде Башҡортостан Халыҡтары ассамблеяһы, Башҡортостан Халыҡтар дуҫлығы йорто, Бүздәк районы хакимиәте менән берлектә йәмәғәт ойошмалары үткәрә. Әлбиттә, милли аш-һыуҙың данын арттырыуҙы тәүмаҡсат итеп ҡуйған фестиваль Башҡортостанда йәшәгән төрлө милләт вәкилдәрен берҙәм рухи киңлектә туплаясаҡ, милли ҡунаҡсыллыҡ өлгөһөн күрһәтәсәк, экологик яҡтан таҙа, сәләмәт аҙыҡ-түлекте пропагандалауҙа ҙур роль уйнаясаҡ, күптәр өсөн тәжрибә уртаҡлашыу майҙанына әүереләсәк. Бәлеш байрамы, әлбиттә, милли аш-һыуҙан һығылып торасаҡ, фестиваль символы булараҡ, ҙур итле бәлеш бешереләсәк.  Уның маҡсаты – Башҡортостандағы традицион милли кухняны тергеҙеү, һаҡлау һәм үҫтереү; башҡорт һәм татар халыҡтарының милли аш-һыуы – бәлеш әҙерләү үҙенсәлектәре менән таныштырыу; фестиваль ҡунаҡтарында милли йолаларға ҡарата ҡыҙыҡһыныу тыуҙырыу.

 Ҡунаҡтар төрлө халыҡ уйындарында ҡатнашасаҡ, халыҡ оҫталары тауарҙары күргәҙмәһендә үҙенсәлекле тауарҙар һатып алыу мөмкинлеге буласаҡ һәм, әлбиттә, оҫтабикәләр өр-яңы ризыҡ рецепттары менән таныша аласаҡ. 19 майҙа Бүздәк ауылында үҙенсәлекле сара – “Бәлешфест” милли кухня фестивале үтә. 