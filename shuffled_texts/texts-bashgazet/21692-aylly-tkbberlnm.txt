Тәкәбберлек – иң насар сифат­тарҙың береһе.  Ә Аллаһ Тәғәлә тап шундайҙарҙы – белемлеләрҙе, уларға яҡын торғандарҙы, аҡыллының һүҙен тыңлағандарҙы, фекер-кәңәшен ҡабул иткәндәрҙе – һөйә. Быға иң ҙур миҫал – Мөхәммәт ғәләйһис-сәләм.  Аҡыллы, ғилемле кеше бер ваҡытта ла үҙен әллә кемгә ҡуйып йөрөмәй, бәлки ниндәйҙер кимәлдә түбәнселектә ҡала.  “Йөрәгендә саң ҡәҙәре генә булһа ла тәкәбберлек йөрөткән әҙәм балаһы йәннәткә инә алмаҫ”, “Тәкәбберҙәрҙе аяттарымдан алыҫ тотам” – ошондай юлдар бар изге “Ҡөрьән Кәрим”дә.
 Пәйғәмбәребеҙ Хоҙайҙан бирелгән ҙур ғилеме менән бер ҡасан да маһаймаған, киреһенсә, уны таратҡан, уртаҡлашҡан. 