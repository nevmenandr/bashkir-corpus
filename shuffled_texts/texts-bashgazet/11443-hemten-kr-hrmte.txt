Рәсәй Федерацияһы Президенты Указына ярашлы, агросәнәғәт комплексын үҫтереүҙәге хеҙмәттәре һәм оҙаҡ йылдар намыҫлы эшләгәне өсөн Саҡмағош районындағы “Базы” ауыл хужалығы кооперативының машина менән һауыу операторы Никифирова Мария Дәүләтбай ҡыҙына — “Рәсәй Федерацияһының атҡаҙанған ауыл хужалығы хеҙмәткәре”, ватан телевидениеһын, радио тапшырыуҙарын, матбуғатын үҫтереүҙәге хеҙмәттәре, күп йыллыҡ һөҙөмтәле эшмәкәрлеге өсөн Башҡортостан Фәндәр академияһы филиалы — “Ғилем” нәшриәте директоры Тикеев Фаил Солтан улына “Рәсәй Федерацияһының атҡаҙанған мәҙәниәт хеҙмәткәре” тигән маҡтаулы исем бирелде.