Өфөләге Халыҡ-ара балалар уйындары юғары баһаланды. Донъяның төрлө илдәренән, 59 ҡаланан йыйылған йәш спортсылар хоккей, фигуралы шыуыу, шорт-трек, тау саңғыһы, саңғы уҙышы, спорт ориентиры, сноуборд буйынса көс һынашты.  Икенсе – Ҡаҙағстан командаһы (бөтәһе 5 миҙал), өсөнсө – Словения (4 миҙал). Улар араһында өфөләр иң күп булыуы менән айырылып торҙо. Бер көндә бер нисә урында ярыш үтеүгә ҡарамаҫтан, бәйгене ҡарарға килеүселәр ифрат күп ине.  Йыл уйындары
 Көндәрҙең берсә һалҡынлап, берсә буранлап тороуы сноуборд, саңғы ярышы, тау саңғыһы, спорт ориентиры кеүек тәбиғәт ҡосағында үткән уҙыштарға кәртә була алманы. Миҙалдар һаны буйынса Рәсәй спортсылары – беренсе (22 алтын, 20 көмөш һәм 18 бронза).  Хоккей уйындарында йәш юлаевсыларҙың ғәжәп уңышы барлыҡ көйәрмәндәрҙе һоҡландырҙы.  Шулай итеп, алтын миҙалды яҡташтарыбыҙ эләктерҙе.  Дүрт көн һиҙелмәй ҙә уҙҙы, был осорҙа донъяның 20 иленән килгән меңләгән бала спорт ярыштарында ҡатнашып ҡына түгел, үҙ-ара дуҫлашып та өлгөрҙө. Киләсәктә ошо үҫмерҙәрҙең республикабыҙҙы данға күмеренә ышанғы килә. Әйткәндәй, был сара балалар һәм үҫмерҙәр генә түгел, спорт һөйөүселәрҙең барыһы өсөн дә оло байрамға әүерелде.  Рәсәй тарихында беренсе тапҡыр беҙҙә үткән Халыҡ-ара балалар уйындары Өфөнөң дүрт спорт объектында барҙы. 