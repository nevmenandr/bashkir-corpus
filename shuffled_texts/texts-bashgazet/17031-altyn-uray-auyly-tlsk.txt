Комплекс баш ҡаланан 30 саҡрым алыҫлыҡтағы Тауһеңер күле янын­да урынлаша.  Туристик-эш комплексында төрлө фестивалдәр, бәй­ге­ләр, халыҡ байрамдары уҙғарыласаҡ, ҡунаҡтар ҡабул ителәсәк.  Ҡырмыҫҡалы районында “Алтын ҡурай” туристик-эш комплексын ойоштороу проекты ғәмәлгә ашырыла.  Мәҙәниәт министрлығында үткәрелгән коллегия ултырышында министрҙың беренсе урынбаҫары Валентина Латипова ошо теманы күтәрҙе.
 “Өфө” халыҡ-ара аэропортынан унда 15 минутта барып етергә мөмкин. “Алтын ҡурай” үҙәгендә конгресс-холл, 40 урынлыҡ ресторан, 160 бүлмә урынлашасаҡ.  “Берҙәмлек” этноауылында шәхси ярҙамсы хужалыҡ, һөнәрселек оҫтаханалары ойоштороу, ҡу­наҡ йорттары һалыу күҙаллана.  Объект ҡунаҡхана-эш үҙәген һәм 40 мил­ли ихатанан, муниципаль берәмек вәкил­лектәренән торған “Берҙәмлек” этнографик комплексын үҙ эсенә ала.  Проектҡа 300 гектарҙан ашыу майҙан бүлеү күҙҙә тотола.  Бынан тыш, “Алтын ҡурай” ҡарамағында “Айғыр” ат спорты комплексын, “Республика” балалар һәм йәштәр өсөн һауыҡтырыу үҙәген, төрлө йүнәлештәге фермер, балыҡ үрсетеү ху­жалығын, аҙыҡ-түлек комбинатын асыу, 1500 өйҙән торған ҡасаба төҙөү ҡарала.