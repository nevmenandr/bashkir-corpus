Һәләкәт булған ерҙә ведомство-ара тәфтиш-оператив төркөм эшләй. Ғәҙәттән тыш хәлдәр министрлығының Башҡортостандағы Баш идаралығы иһә һәләк булғандарҙың туғандарына психологик ярҙам күрһәтеү эшен ойошторҙо.

***

“Красноярск крайы” рәсми порталында хәбәр ителеүенсә, фажиғәлә һәләк булғандарҙың ғаиләләренә компенсация түләнәсәк.  Араларында ете яҡташыбыҙ ҙа бар. Унда 15 пассажир һәм өс экипаж ағзаһы һәләк булды.  Башҡортостан Башлығы Рөстәм Хәмитов Красноярск крайында “Ми-8” вертолеты һәләкәткә осрау һөҙөмтәһендә һәләк булғандарҙың туғандарының һәм яҡындарының ҡайғыһын уртаҡлашты, уларға ярҙам күрһәтеү мөмкинлеген ҡарарға ҡушты.
 Рәсәй Ғәҙәттән тыш хәлдәр министрлығының Красноярск крайындағы Баш идаралығында оператив штаб ойошторолдо, 8 (391) 275-16-17 “ҡыҙыу элемтә” телефоны эшләй.  Край губернаторы вазифаһын башҡарған Александр Усс әйтеүенсә, матди ярҙамды “Роснефть” һәм “Ютэйр” компаниялары, төбәк ҡаҙнаһы күрһәтәсәк, шулай уҡ страховка аҡсаһы түләнәсәк.  Фажиғә 4 август иртәһендә Игарка ҡалаһынан 180 саҡрым алыҫлыҡта булды. 