Өфөләге сарала 50-гә яҡын кеше ҡатнаша.  26 февралдә “Сочи-2014” Паралимпия уты эстафетаһы башланды.  Көндөҙгө сәғәт 2-лә бында байрам тамашаһы көтөлә. 26 февралдә ҡала хакимиәтендә уҙғарылған матбуғат конференцияһы ошо мәсьәләгә арналды. Биш саҡрымлыҡ эстафета ҡаланың тарихи урындары, Пушкин, Ленин, Коммунистик, Цюрупа, Октябрь революцияһы, Совет, Туҡай, Карл Маркс, Зәки Вәлиди урамдары буйлап үтә, Салауат Юлаев исемендәге майҙанда тамамлана.  Ул Рәсәйҙең һигеҙ федераль округындағы 45 ҡала буйлап үтә.
 Көн һайын Паралимпия уты теге йәки был федераль округтағы бер нисә ҡалала ҡабына.  Әлеге эстафета Паралимпия уйындары тарихында иң ҡыҙыҡлыһы һәм үҙенсәлеклеһе булмаҡсы.  Паралимпия утын башҡорт ырыуҙары тураһындағы легенданы сәхнәләштергәндә ҡабыҙыу күҙаллана.  Эстафетаның бишенсе көнөндә, 3 мартта, утты республикабыҙҙың баш ҡалаһына килтерәсәктәр.  Был бурыс дзюдо буйынса Бөтә Рәсәй чемпионаттары, Европа чемпионаты призеры, Бөтә Рәсәй һуҡырҙар йәмғиәтенең төбәк бүлексәһе рәйесе Юрий Акшенцовҡа йөкмәтелде.  Уны төбәктән төбәккә тапшырыу алымы ла даими үҙгәрәсәк.
— Өфөлә утты тоҡандырғанда үҙенсәлекле алым ҡулланыласаҡ, ул бейеүҙәр менән оҙатыласаҡ, — тине матбуғат конференцияһында республиканың йәштәр сәйәсәте һәм спорт министры урынбаҫары Павел Мөслимов. Факелды баш ҡалабыҙҙың танылған шәхестәре, шул иҫәптән Лондондағы 2012 йылғы Паралимпия уйындары чемпионы Михаил Земин, еңел атлетика буйынса Рәсәйҙең атҡаҙанған тренеры Петр Буйлов, йөҙөү буйынса Сурдлимпия уйындары чемпионы Вадим Боровик алып барасаҡ.