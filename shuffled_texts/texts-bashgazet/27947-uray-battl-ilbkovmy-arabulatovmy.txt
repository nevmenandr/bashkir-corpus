Өфөлә ҡурайсылар майҙан тотасаҡ.  — Мәҙәни тормошто бер аҙ төрләндерергә ниәтләйбеҙ.
“Ҡурай баттл” 27 октябрҙә Конгресс-холда уҙғарыла.  Сараны Өфө эстрада театры ойоштора.

— Бындай идея күптән бар ине.  Сара уңышлы булған осраҡта киләһе йыл яҙ тағы ла бер ошондай ярыш ойоштороласаҡ. Дүрт пар музыкант башҡарыу оҫталығы йәһәтенән ярышырға ниәтләй.  Үҙенсәлекле, ҡыҙыҡлы, концерт форматынан айырылып торған тамаша уҙғарыу теләге тыуҙы, — тине продюсер Заһир Ҡотлосурин.  Ишморат Илбәков — Рәсүл Ҡарабулатовҡа, Рушан Биктимеров — Илшат Ишморатовҡа, Морат Йәнйоҙаҡов — Илнур Хәйруллинға, Илмир Ҡоҙабаев иһә Марсель Сәйетовҡа ҡаршы сығасаҡ. 