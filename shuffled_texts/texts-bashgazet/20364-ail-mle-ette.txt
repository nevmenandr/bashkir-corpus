Бөгөн Өфөләге Ғ. Әлмөхәмәтов исемендәге республика гимназия-интернатында тәрбиәгә бала алған ғаиләләрҙең “Ғаилә мәле” тигән II форумы уҙғарыла.
 Улар араһында Башҡортостандағы Бала хоҡуҡтары буйынса вәкил, опека һәм попечителлек органдары, мәғариф, социаль яҡлау һәм һаулыҡ һаҡлау учреждениелары вәкилдәре, етем балалар өсөн тәғәйенләнгән ойошмаларҙың етәкселәре бар. Баланы уллыҡҡа алырға теләгән ғаиләләргә булышлыҡ итеү, уларға дәүләт ярҙамы системаһын артабан камиллаштырыу ҙа иғтибар үҙәгендә буласаҡ. Сарала 250-нән ашыу кеше ҡатнаша.  Форумда баланы тәрбиәгә алған ғаиләләр ведомство етәкселәре менән етемдәрҙе тәрбиәләүҙең көнүҙәк мәсьәләләре хаҡында фекер алышасаҡ. 