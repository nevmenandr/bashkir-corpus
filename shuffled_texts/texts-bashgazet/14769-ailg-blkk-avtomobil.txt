“Ғаилә ҡороу — үҙе бер сәнғәт” конкурсында сәнғәт оҫталығын күрһәтергә, ғаиләң хаҡында һөйләргә мөмкин.  Конкурста 35 йәшкә тиклемге ата-әсәләр һәм уларҙың 5 – 14 йәшлек балалары ҡатнаша ала. Тәүге тур 1 октябргә тиклем уҙғарыла.

 Дәғүәселәргә бәйгенең һайлап алыу этаптарын үтергә кәрәк.  Унда парҙар үҙҙәренең мәҙәни йолалары, шөғөлдәре, тарихи үҙенсәлектәре сағылдырылған фотолар менән биҙәлгән шәжәрәһен тәҡдим итә.  Ентеклерәк мәғлүмәтте 279-06-30 телефоны буйынса һәм Өфө ҡала хакимиәтенең йәштәр сәйәсәте комитеты сайтынан алырға мөмкин. Йыл һайын үткәрелгән “Йәш ғаилә” бәйгеһенең төп маҡсаты — балалы ғаиләләрҙе дәртләндереү, төп ҡиммәттәрҙе нығытыу, йәмғиәттә ғаиләнең абруйын һәм әһәмиәтен арттырыу, йәш ғаиләләр өсөн йәшәү шарттары тыуҙырыу, сәләмәт тормошто пропагандалау. “Яңы быуат таланттары” ижади бәйгеһендә балалар сығыш яһай.
“Берҙәм ғаилә” тип аталған өйгә эшкә туғандарҙы ла йәлеп итергә мөмкин.  Сарала ҡатнашырға теләгән ғаиләгә баш ҡаланың йәштәр сәйәсәте комитетына тейешле материалдарҙы тапшырыу шарт.  Өфөләге иң яҡшы йәш ғаилә быйыл бүләккә автомобиль аласаҡ.  Бәйгелә еңеүселәр һәм финалға сығыусылар 15 октябрҙә билдәләнә.  Бынан тыш, конкурсанттар “Ғаиләм — байлығым!” тип аталған таныштырыу күргәҙмәһен ойошторорға тейеш. 