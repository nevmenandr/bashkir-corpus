А. Мөбәрәков исемендәге Сибай башҡорт дәүләт театры ҡуйған “Бәхет” спектаклендә (Тимерғәле Килмөхәмәтов) Залина Сөләймәнованың Миңйыһаны “Иң яҡшы ҡатын-ҡыҙ роле” тип баһаланды.  Сараны ябыу тантанаһы М. Ғафури исемендәге Башҡорт дәүләт академия драма театрында үтте. Өфө “Нур” татар дәүләт театрының “Башмағым” спектакле (Хәбибулла Ибраһимов, режиссеры Байрас Ибраһимов) тәнҡитселәр коллегияһының махсус бүләген яуланы.  Фестивалдә республикалағы бөтә дәүләт театрҙары ҡатнашты.  “Икенсе пландағы иң яҡшы ҡатын-ҡыҙ роле” призы “Люксембургка барып ҡайтҡансы...” спектаклендәге (Мөнир Ҡунафин, режиссеры Айҙар Зарипов) Гөлнәзирә роле өсөн Зиләрә Юлтаеваға тапшырылды. Был спектакль шулай уҡ “Иң яҡшы музыкаль биҙәлеш” номинацияһында (Илшат Яхин) һәм актер Ринат Баймырҙин башҡарған роль өсөн махсус бүләк яуланы. Ошо спектаклдә Кәрим байҙы уйнаған актер Айрат Фәтиховҡа “Иң яҡшы ир-егет роле өсөн” бүләк тапшырылды. “Иң яҡшы сценография” номинацияһында театрҙың баш рәссамы Рифҡәт Арыҫланов еңеүсе тип танылды.  Башҡорт дәүләт опера һәм балет театры “Салауат Юлаев” спектакле (Заһир Исмәғилев, Баязит Бикбай, режиссеры Иркин Ғәбитов) “Милли музыка мәҙәниәте традицияларын һаҡлаған өсөн” бүләкләнде.  Ошо спектаклдә Ҡорбанғәлене уйнаған актер Радик Ғәлиуллин “Икенсе пландағы иң яҡшы ир-егет роле” исемен алды. М. Ғафури исемендәге Башҡорт дәүләт академия драма театры режиссеры Илсур Ҡаҙаҡбаевтың “Хыялға ҡаршы” (Айгиз Баймөхәмәтов, Әнгизә Ишбулдина) спектакле “Иң яҡшы режиссер эше” тип баһаланды.  Иң яҡшы эштәр туғыҙ номинацияла баһаланды, еңеүселәргә дипломдар, махсус бүләктәр тапшырылды. Конкурс программаһындағы 12 спектаклдең барыһы ла – милли драматургия әҫәрҙәре.  Өфөлә IХ “Театр яҙы” республика фестива­лендә еңеүселәр асыҡланды.  Башҡорт дәүләт ҡурсаҡ театрының “Урал батыр” спектакле (Владимир Аношкин, режиссеры Илмар Әлмөхәмәтов) тамашасы һөйөүе призына һәм “Урал батыр” эпосын юғары художестволы кәүҙәләндергән өсөн” махсус призына лайыҡ булды.  Салауат башҡорт драма театрының “Яҡташтар” спектакле (Мостай Кәрим, режиссеры Антон Федоров) иң яҡшыһы тип танылды. 