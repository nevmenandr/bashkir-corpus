Хужалар ике шайбаһын да тап күпселектә керетте.  Ләкин өфөләр ни уның ҡапҡаһына бер шайба ла индермәне, ни үҙебеҙҙекен һаҡлай алманы.  Иҫәпте тигеҙләгәс, улар овертаймда ла сосораҡ, етеҙерәк күренде.  Дүрт көн ял да иттеләр буғай, ә һаман уйындарын яйға һала алмайҙар.  Ял көндәрендә ошо сәбәпле бушамаһалар ҙа, дүшәмбе ике шайба индергән Кирилл Капризовты, бер тапҡыр уңышҡа өлгәшкән Захар Арзамасцевты, ауырып торһа ла боҙға сығып, ике һөҙөмтәле пас биргән Линус Умаркты күҙ уңында тотоп әйтәм.  3:4 – йәнә еңелеү. Аптырарһың был юлаевсыларға.  3:0 иҫәбенә еңеп барып та һуңынан отолоп ҡуйыуҙы башҡаса нисек аңларға?
“Витязь” менән осрашыуҙа штраф ваҡыты алыу күпте хәл итте.  Әлбиттә, тартҡан атҡа йөктө күберәк тейәйҙәр.  Киреһенсә, шул арала “Йондоҙҙар матчы”нда ҡатнашҡан хоккейсыларыбыҙ арыу-талыу белмәй. Шулай ҙа башҡалар ҙа икмәген бушҡа ашамаҫҡа тейештер бит.  Эш буллиттарға барып еткәс, беҙҙең бер аҙ өмөт уянды, сөнки ғинуар башында дәғүәселәрҙең төп ҡапҡасыһы йәрәхәт алғайны.  Тимәк, Игорь Сапрыкиндың тәжрибәһеҙлегенән файҙаланырға була... 