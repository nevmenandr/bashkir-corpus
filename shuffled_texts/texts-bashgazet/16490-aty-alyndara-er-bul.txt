“Башгидромет” хеҙмәткәрҙәре әйтеүенсә, төбәк биләмәһенә оҙайлы йылынан һуң ысын Керәшен һыуыҡтары килә.
 Көндәрҙең яуым-төшөмһөҙ тороуы күҙаллана.  Башҡортостанда һауа температураһының ярайһы уҡ түбәнәйеүе көтөлә.  24-25 ғинуарҙа температураның төндә минус 25-30 булыуы, урыны менән 35-38 градусҡа етеүе, көндөҙ айырым райондарҙа 30 градусҡа тиклем һалҡынайтыуы көтөлә.  Был Волга буйы һәм Урал биләмәһенә һыуыҡ һауа циклоны килеүенә бәйле.  Бындай һауа торошо киләһе аҙнаның уртаһына тиклем һаҡланасаҡ.