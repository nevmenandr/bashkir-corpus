“Донъя мираҫы һылыуҡайы-2016” халыҡ-ара гүзәллек конкурсында Башҡортостан исеменән Өфө ҡыҙы Ирина Ғәлиханова сығыш яһай.  Әйткәндәй, “Донъя мираҫы һылыуҡайы” халыҡ-ара гүзәллек конкурсы 2013 йылдан үткәрелә.  Сарала Австралия, Эстония, Франция, Испания, Куба, Украина, Сингапур, Латвия, Словакия, Греция, Венесуэла, Колумбия, Панама, Канада, АҠШ илдәренән һылыуҡайҙар ҡатнашасаҡ.
 Планетаның төрлө тарафтарынан килгән ҡыҙҙар интеллектуаль һәләтен, сәхнә оҫталығын күрһәтә, актуаль темаларға фекер алышыуҙа ҡатнаша.  Ирина Ғәлиханова “Башҡортос­тан һылыуҡайы-2014” республика матур­лыҡ бәйгеһендә Гран-приға лайыҡ булғайны.  2013 йылда Рәсәйҙән Наталья Полуэктова, еңеүселәр иҫәбенә инеп, икенсе принцесса титулына лайыҡ булғайны. “Башҡортостан һылыуҡайы” модель агентлығынан хәбәр итеүҙә­ренсә, әле ҡыҙ халыҡ-ара конкурста сығыш яһау өсөн йыр әҙерләй.  Бәйге март аҙағында уҙасаҡ. Конкурс Бангладешта уҙасаҡ.  Бында ҡатын-ҡыҙҙың нәзә­кәтлеге, нәфислеге, һөйкөмлөгө генә баһаланмай, ойоштороу­сылар тәү сиратта донъя мираҫын һаҡлауға һәм үҫтереүгә баҫым яһай. 