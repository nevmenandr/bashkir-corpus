Ҡыуаныслы һәм һоҡланғыс күренеш был.  Ата-бабаларыбыҙ ҙа, донъяны матурлыҡ ҡотҡарыр, тип юҡҡа әйтмәгән.

“Ҡурай” йыр-моң каналы 13 апрелдә “Нефтсе” мәҙәниәт һарайында “Иман нуры — халҡыма” тип аталған хәйриә концертын тәҡдим итә. Концерттан йыйылған килем мәсет төҙөүгә күсерелә.  Тамаша киске сәғәт 6-ла башлана. Унда Башҡортостандың һәм Татарстандың сағыу йондоҙҙары Светлана Арғынбаева, Иҙрис Ғәзиев, Зөһрә Шәрифуллина, Зөлфиә һәм Жәүәт Шакировтар, Азалия һәм Урал Рәшитовтар, Миңләхмәт Ғәйнетдинов, Азат Айытҡолов, Альберт Шаһиев, Әлфиә Юлсурина, Рәсим Фәсихов, Фәрүәз Урманшин, Венера Рәхмәтуллина, Радик Динәхмәтов, Диана Ишниязова, Вилдан Яруллин, Алина Дәүләтханова, Зилә Бәхтиева, “Ҡурайсы” төркөмө ҡатнашасаҡ. Кисәне моңло тауышлы Илдар Ғүмәров менән Флүрә Мурзина алып барасаҡ.  Башҡортостандың мәҙәниәт һарайҙарында төрлө фестивалдәр, концерттар, кисәләр гөрләп үтеп тора. 