Федераль почта элемтәһенең Башҡортостандағы идаралығынан хәбәр итеүҙәренсә, 3–9 майҙа Бөйөк Ватан һуғышы ветерандары һәм тыл эшсәндәре Еңеү көнө айҡанлы Рәсәй Президентынан ҡотлау хаты аласаҡ.
 Ҡотлауҙы почтальондар адресаттарҙың ҡулына тапшырырға тейеш.  Рәсәй почтаһы хеҙмәткәрҙәре ветерандарҙың яңы адрестарын асыҡлау, ҡотлауҙы мотлаҡ тапшырыу йәһәтенән мөмкин булғандың барыһын да эшләргә әҙер. Бөтәһе 96 меңдән ашыу “Президент хаты” тапшырыла.  Кемдәрҙер ваҡытында алмаһа, ҡотлау бер ай дауамында почта бүлексәһендә һаҡланасаҡ. 