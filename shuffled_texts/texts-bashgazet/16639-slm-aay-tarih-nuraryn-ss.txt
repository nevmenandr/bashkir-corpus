Даими авторыбыҙ, башҡорт тарихын өйрәнеүгә күп көс һалған Әсләм ағай Арыҫланов ошо көндәрҙә ҡыуаныстар кисерә торғандыр.  “Юлдаш – Катай Нязепетровский и известные катайцы”, “Между Азией и Европой” китаптары аша ул замандаштарына башҡорт халҡы тарихын өйрәнеү мәсьәләләре, еребеҙ, телебеҙ яҙмышы хаҡында фекерҙәрен еткерә.
 Әлдә һеҙҙең кеүек милләт яҙмышы, еребеҙ, телебеҙ тип яныусылар бар, Әсләм ағай!  Яңыраҡ Балаҡатай районының аҫыл уҙаманы Әсләм ағай Арыҫлановты Бөтә донъя баш­ҡорттары ҡоролтайының Башҡарма комитеты үҙенең иң ҙур наградаһы – “Ал да сәс нур халҡыңа!” миҙалы менән бүләкләне.  Тынғыһыҙ асылығыҙ халҡыбыҙ тарихындағы ыңғай ваҡиғаларҙы күреп ҡыуанһын! Дәрт-дарманығыҙ һеҙҙе киләсәктә лә ташламаһын!  Бик әсенеп әйткән һүҙҙәренә битараф ҡалыу һис мөмкин түгел – “Рәсәй тарихы китаптарында башҡорт яуҙары, ихтилалдары, Алдар Иҫәкәев, Са­лауат Юлаев кеүек шәхестәр хаҡында бер һөй­ләм дә яҙылмағанына нисек ғәжәпләнмәйһең дә ни­сек әрнемәйһең?” тигән ораны башҡорт матбуға­тын алдырыусыларҙы ла һиҫкәндереп ебәргәндер. Уны беҙ ҙә ихлас ҡотлайбыҙ һәм артабан да арымай-талмай халҡыбыҙ мәнфәғәтенә хеҙмәт итеүен теләйбеҙ! 