Брейвиктың адвокаттары уларҙы бик ауыр эш көткәнлеген һәм аҡланырға теләгән кешегә быны эшләргә улар ярҙам итергә бурыслы икәнлеген белдерә. Былтыр 22 июлдә Норвегияла 77 кешенең ғүмерен өҙгән террорсы Андерс Брейвикка Ослола суд башланды. Әленән үк шул билдәле: әҙәм аҡтығы ҡылығы өсөн һис үкенмәй, киреһенсә, мөмкинлек булһа, күберәк кешеләрҙе үлтерер инем, ти һәм енәйәтен “үҙ-үҙен яҡлау” тип атай. 