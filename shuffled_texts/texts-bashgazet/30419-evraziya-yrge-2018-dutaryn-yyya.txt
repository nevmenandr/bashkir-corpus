Сараның ҡунаҡтары – Ҡаҙағстандан “ULYTAU”, Бүрәт Республикаһынан “SHONO”, Мордовиянан “OYME”, Грузиянан “Mgzavrebi” төркөмдәре.
12 июндә тамашасыларҙы фес­тивалдең гала-концертында көтәләр.  Юбилей концертында уҡыу йортон тамамлаған йондоҙ­ҙарҙың, башҡа ижади коллективтарҙың сығышы тәҡдим ителә.
11 июндә иһә – “Этнотөн”.  Был көндө шулай уҡ “ZAINETDIN” этно-шоуын, оркестр ҡыҙыҡай Ләйсән Золотареваның сығышын ҡарарға мөмкин.
10 июндә З. Исмәғилев исемендәге Өфө дәүләт сәнғәт институтының 50 йыллығына арналған симфоник төн ойошторола.  Кисен иһә Башҡортостандың Милли симфоник оркестры барыһын да Симфоник төнгә көтә.  Ошо көндәрҙә “Евразия йөрәге” сәнғәт фестиваленең тулы программаһы асыҡланды.

8 июндә Конгресс-холда “Башҡорт­остан, Урал һәм Волга буйы халыҡ­тарының милли кейемдәрендә мәҙәниәттәр калейдоскобы” төбәк-ара фәнни-ғәмәли конференцияһы үткә­релә.  Унда Башҡорт дәүләт филар­монияһының эстрада-джаз оркестры һәм ҡунаҡтар сығыш яһай. Кис өфөләрҙе “UFA-KURAIFEST” байрамына саҡыралар.  Програм­маның ҡунағы – халыҡ-ара кон­курстарҙа еңеп сыҡҡан, “Алтын битлек” һәм “Алтын софит” премияларына, сәнғәт өлкәһендәге хеҙмәттәре өсөн Чехияның “EURO Pragensis Ars” милли премияһына эйә булған Төньяҡ Осетия-Алания Республикаһының халыҡ артисы, Ҙур театр солисы Вероника Джиоева.
9 июндә киске 18 сәғәт 30 минутта М. Ғафури исемендәге Башҡорт дәүләт академия драма театрынан Башҡортостан халыҡтарының Республика милли кейем байрамының парады башлана.  Унда Ленар Дәүләтбаев етәкселегендәге Башҡортостан милли халыҡ уйын ҡоралдары оркестры, республиканың атҡаҙанған артистары Азат Биксурин һәм Рушан Биктимеров, Мәскәүҙән world music жанрында эшләгән “ZAMAN” төркөмө, “Урал моңо-2018” халыҡ-ара конкурс фестивале лауреаттары һәм башҡалар ҡатнаша. 