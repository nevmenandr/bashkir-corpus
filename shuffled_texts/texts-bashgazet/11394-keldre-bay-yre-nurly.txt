Көндөҙгө стационарҙың етәксеһе, юғары категориялы табип Ләлә Әсфәндиәрова ауырыуҙарға бик иғтибарлы.  Хеҙмәттәре әллә ни күҙгә салынмаған төҫлө булһа ла, уларҙың эше баһалап бөткөһөҙ, үтә мөһим икәнлеген яҡшы аңлайбыҙ. Миңә уйламағанда баш ҡаланың Ленин урамындағы 44-се поликлиниканың көндөҙгө стационарында дауаланырға тура килде.

 Процедура кабинетында эшләүсе уңған шәфҡәт туташтары Регина Мусина менән Альбина Ибраһимованы туғаныбыҙҙай яҡын күрҙек.  Үҙенең уң ҡулы Динә Шәйбәкова менән кәңәшләшеп, һәр ауырыуҙы ентекләп ҡарап, тейешле дауаһын билдәләйҙәр.  Көнөнә 70-80 ауырыуҙы ҡабул итеп, анализ ала улар.  Дөрөҫөн әйтәм, бындай хәстәрлекле, кешелекле медицина коллективына юлығыуым ғүмеремдә тәүге тапҡыр.  Беренсе ҡаттағы лаборатория хеҙмәткәрҙәре иртәнге сәғәт 8-ҙән үк ең һыҙғанып эш башлай.  Өлкән шәфҡәт туташы Лилиә Ғәбитова дарыу һәм башҡа медицина кәрәк-ярағын хәстәрләй.  Барыһы ла оҡшаны: яҡты, уңайлы палаталар, пациенттарға ҡарата йылы мөнәсәбәт, шифалы дауалар, яҡланғанлыҡ тойоу, заманса медицина хеҙмәтләндереүе... Ошо егәрле, ауырыуҙар өсөн йәнен бирергә әҙер торған коллективҡа яңы йылда ҙур уңыштар, ҡаҙаныштар теләйбеҙ.