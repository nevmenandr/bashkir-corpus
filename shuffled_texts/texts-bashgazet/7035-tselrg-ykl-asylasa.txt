Мәҫәлән, Нефтекаманың тәүге төҙөүселәренә һәйкәл асыласаҡ, ике балалар баҡсаһы һәм торлаҡ йорт сафҡа инәсәк.  Башҡорт һәм татар йырҙарын башҡарыусыларҙың “Дуҫлыҡ моңо” халыҡ-ара фестивале, милли мәҙәниәттәрҙең “Берҙәм ғаиләлә” тип аталған фольклор-этнография фестивале, романстар башҡарыусыларҙың төбәк-ара конкурсы ошо байрам саралары иҫәбенә инә. Бынан тыш, Ленин урамында һәм Комсомол проспектында “Ҡала тарихы” тип аталған аллея булдырыласаҡ.  Төҙөлөшкә ҙур иғтибар бүлмәкселәр.  Ҡаланың 4-се дөйөм һәм Әмзә ауылының урта белем биреү мәктәптәре, 27-се балалар баҡсаһы, “Торос” стадионы төҙөкләндереләсәк.  Төрлө кисәләр, конкурстар, күргәҙмәләр күп үтәсәк.  Машина эшләүселәр колледжы бинаһы тәртипкә килтереләсәк.
 Юбилейға әҙерлек һәм уны үткәреү буйынса эш планы төҙөлдө, ойоштороу комитеты раҫланды. 