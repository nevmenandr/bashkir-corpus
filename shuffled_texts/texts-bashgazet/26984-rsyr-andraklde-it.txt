Был күрһәткес быйыл артыуын дауам итә. “Рос­туризм” хәбәр итеүенсә, 2016 йылда Рәсәйҙә экотуристар һаны 2015 йыл менән сағыштырғанда ун процентҡа күбәйеп, 9 миллион кеше тәшкил иткән.  Былтыр иһә сәйәхәтселәр айырыуса әүҙемләшкән.  Туймазы районындағы “Ҡандракүл” милли тәбиғәт паркы Рәсәй туристарында ҙур танылыу яулаған биләмәләр иҫәбенә инде.
 Һуңғы йылдарҙа илебеҙҙә экотуристар күләме өс-биш процентҡа артҡан.  Ведомство мәғлүмәттәренә ҡарағанда, иң танылған милли тәбиғәт парктары иҫәбенә илебеҙҙең баш ҡалаһы эргәһендәге “Лосиный остров”, Краснодар крайындағы “Сочинский”, Иркутск өлкәһендәге “Прибайкальский”, Калининградтағы “Куршская коса”, Ҡабарҙа-Балҡарҙағы “Приэльбрусье”, Красноярск крайындағы “Шу­шенский бор”, Башҡортостандағы “Ҡандракүл”, Волгоград өлкә­һендәге “Русский Север”, Һарытау янындағы “Хвалынский” һәм Татарстандағы “Түбән Кама” ингән.