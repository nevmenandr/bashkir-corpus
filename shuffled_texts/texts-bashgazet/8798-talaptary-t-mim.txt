Өфөлә Рәсәй Президенты ярҙамсыһы Юрий Трутнев етәкселегендә кәңәшмә булды.  Рәсәй Президенты күрһәтмәләренең нисек үтәлеше етди тикшерелде.
— Ил башлығының талаптарын үтәү — бөтәбеҙ өсөн дә мөһим маҡсат, — тине республикабыҙ Президенты Рөстәм Хәмитов.  Кәңәшмәлә төбәктәр бюджеты, Рәсәй Президентының май айындағы указдарын бойомға ашырыу тураһында ла һүҙ барҙы. Юрий Трутнев белдереүенсә, Дәүләт советы ултырышының күпселек йүнәлтмәләре төбәктәргә ҡарай.  Сарала илебеҙ үҫешенә бәйле мөһим мәсьәләләр ҡаралды.  Унда Волга буйы федераль округына ҡараған 12 төбәктең вәкилдәре ҡатнашты.
 Төбәктәрҙә ер ресурстарын файҙаланыу, урман хужалығын үҫтереү, шулай уҡ инвестиция йәлеп итеү буйынса фекер алышыу барҙы. — Беҙҙең республикала ла был эш юғары кимәлдә ойошторола.