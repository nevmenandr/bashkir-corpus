“Ни өсөн фәҡәт ошо ҡошто һайлағандар?” тиерһегеҙ.  Саялыҡ, ҡыйыулыҡ, ихтыяр көсө, маҡсатлылыҡ билдәһе ул. Бөркөт – райондың геральдик тамғаһы.  Район үҙәгенә төньяҡтан ингән ерҙә бөркөт һыны ҡуйылды.  Проекттың авторы – Исмәғил Тасимов исемендәге Аҡъяр тау колледжы директоры Рәмил Арыҫланов.  Бөркөттөң ике ҡанаты араһы – биш метр.  Һәйкәлде эшләүгә тотонолған сығым урындағы башланғыстарға ярҙам итеү программаһы аша ҡапланған.  Республика ҡаҙнаһынан 445 мең һум күсерелгән, өҫтәүенә Аҡъяр ауылы хакимиәте, урындағы халыҡ, эшҡыуарҙар финанс булышлыҡ күрһәткән. Уға был эштә уҡыу йорто студенттары Айнур Ҡыҙрасов менән Динислам Йәғәфәров ярҙам иткән.
