Яуаплы ғына урындан шылтыраттылар:
– Фәлән-фәлән ҡалаға командировкаға сығабыҙ, һеҙҙән фотохәбәрсе кәрәк буласаҡ.  Кәрәкле һанды йыйҙым да сараға кеше ебәрә алмауыбыҙҙың сәбәбен аңлатып, ғәфү үтендем. Баҡһаң, берәүҙәр отпускыла, икенселәр командировкала икән.  Әммә “өҫтәге” лә ныҡыш булып сыҡты.
– Бәлки, бөгөн ҡайтып өлгөрөр?
– Юҡ шул, Ауырғазыла бит.
– Ә ул йыраҡмы?
– Эйе, бик алыҫ.
“Өҫтәге” хеҙмәткәр башҡаса борсоманы.  Был вазифала ялға киткән кеше урынында ғына ултырғас, әлегә кемдең ҡайҙа икәнлеген дә белеп бөтмәйем.  Күрәһең, Ауырғазының Өфөнән “бик-бик йыраҡта” булыуын яҡшы аңлағандыр. Ҡапылғара нимә тип яуапларға ла белмәнем.
– Ярай, хәҙер асыҡлармын да ҡабаттан шылтыратырмын, – тинем. Иртәгә шул ваҡытҡа төгән урындан ҡуҙғалабыҙ.  Береһе бөгөн ҡайтыуын ҡайта ла ул, тик үҙебеҙгә кәрәк булыуы бар: юғарынан йәнә бер мөһим сараны яҡтыртыу бурысы йөкмәтелде. Кемде ебәрәһегеҙ?