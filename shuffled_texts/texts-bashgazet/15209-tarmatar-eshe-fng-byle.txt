Әле иһә Башҡортостандың халыҡ-ара бәйләнештәренең нығынған осоро.

 – Инновацияға бәйле иҡтисадты, яғыулыҡ, медицина һәм башҡа тармаҡтарҙы яңы кимәлгә сығарырға кәрәк.  Ошо көндәрҙә беҙҙә Шанхай хеҙмәттәшлек ойошмаһының Йәштәр инновация форумы үтеүе – быға асыҡ миҫал.  Шуныһы һөйөнөслө: ошонда фән әһелдәре һәм инвесторҙар эшлекле аралашыу мөм­кинлегенә эйә.  Араларынан иң ҡыҙыҡлы асыштарҙы асыҡлап, сит илдәрҙә тормошҡа ашырыу күҙаллана. Был республикабыҙҙы донъя кимәлендә танытыуға, уның иҡтисадын үҫтереүгә ҙур этәргес көс буласаҡ.  Шулай уҡ йәш инженерҙар үҙҙәренең инновацион проекттары менән таныштырҙы.  Форум программаһына ярашлы, төрлө темаға “түңәрәк өҫтәл”дәр ойошторолдо.  Фәндең иҡтисадҡа йоғонтоһо тураһында һөйләшеүҙә бик ҡыҙыҡлы фекерҙәр, эшлекле тәҡдимдәр яңғыраны.  Киләһе йылда ШОС һәм БРИКС илдәре саммиттары нәҡ Өфөлә үтәсәге төбәк өсөн үтә лә отошло.  Мәртәбәле сарала Ҡытай, Ҡаҙағстан, Үзбәкстан, Тажикстан, Ҡырғыҙстан илдәренән, шулай уҡ Рәсәйҙең миллионлы ҡалаларынан йәш ғалимдар ҡатнашты.
– Бөгөн һеҙҙең алдығыҙҙа бик яуаплы бурыс тора, – тине сәләмләү телмәрендә Башҡортостан Хөкүмәте Премьер-министры урынбаҫары Салауат Сәғитов.  Был иһә мөһим проекттарҙы тормошҡа ашырыуға булышлыҡ итер.