Рәсәй Федерацияһы Президенты Указы менән Күмертау авиация предприятиеһы хеҙмәткәрҙәре: баш конструктор Аслямов Андрей Александрович II дәрәжә “Ватан алдындағы хеҙмәттәре өсөн” орден миҙалы менән бүләкләнде, фрезеровщик Дунюшкин Александр Евгеньевичҡа — “Рәсәй Федерацияһының атҡаҙанған машина эшләүсеһе”, “Буринтех” фәнни-етештереү предприятиеһының генераль директоры Ишбаев Ғиниәтулла Ғарифулла улына — “Рәсәй Федерацияһының атҡаҙанған нефть һәм газ сәнәғәте хеҙмәткәре”, Стәрлетамаҡтағы “Сода” асыҡ акционерҙар йәмғиәтенең баш инженеры Иванов Юрий Анатольевичҡа “Рәсәй Федерацияһының атҡаҙанған химигы” тигән маҡтаулы исемдәр бирелде.

* * * Башҡортостан Республикаһы Президенты Указы менән “Кызыл таң” гәзите редакцияһы хеҙмәткәрҙәре — баш бухгалтер Фәттәхова Резеда Зөфәр ҡыҙы Башҡортостан Республикаһының Почет грамотаһы менән бүләкләнде, бүлек мөдире Ғәликәева Резеда Фазыл ҡыҙына “Башҡортостан Республикаһының атҡаҙанған матбуғат һәм киң мәғлүмәт хеҙмәткәре” тигән маҡтаулы исем бирелде.