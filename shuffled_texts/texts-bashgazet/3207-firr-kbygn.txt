Һөҙөмтәлә Башҡортостан Хөкүмәте, Башҡортостан Профсоюздар федерацияһы һәм БР эш биреүселәр берләшмәләре араһындағы Республика килешеүенә үҙгәрештәр индерергә, эш биреүселәргә талаптарҙы ҡәтғиләштерергә тигән һығымта яһалды.
 Башҡортостан Хөкүмәте Премьер-министры урынбаҫары Фидус Ямалетдинов алып барған Республика социаль-хеҙмәт мөнәсәбәттәрен көйләү буйынса өс яҡлы комиссия ултырышында хәбәр ителеүенсә, был йәһәттән илдең башҡа төбәктәре араһында ҡырҡынсы урындан да аҫҡараҡ тәгәрәгәнбеҙ. Н. ХӘСӘНОВА. Башҡортостанда айлыҡ уртаса эш хаҡы 18 427,4 һум тәшкил итә.  Комиссия ултырышында ошо һәм башҡа мәсьәләләрҙе хәл итеү юлдарын эҙләү ҡыҙыу фекер алышыуға әүерелде.  Айырыуса сәнәғәт, төҙөлөш һәм ауыл хужалығында хәлдәр мөшкөл. Фәҡирлектә йәшәүселәр һаны ла арта ғына бара.  Ҡайһы бер ойошма хужалары барлы-юҡлы эш хаҡын да тотҡарлап маташа.  Мәҫәлән, 2009 йылда хеҙмәткәрҙәрҙең 7 процент самаһы йәшәү минимумынан түбәнерәк эш хаҡы алһа, былтыр ундайҙарҙың һаны 12,2 процентҡа еткән.
— Беҙҙә һаулыҡ һаҡлау һәм социаль хеҙмәт өлкәһенең — һәр алтынсы, белем биреү системаһының — һәр дүртенсе, ауыл хужалығының һәр өсөнсө хеҙмәткәре ярлылыҡта йәшәй, — тине Башҡортостан Профсоюздар федерацияһы рәйесе урынбаҫары Валерий Апокин. 2012 йылға ҡарай хеҙмәткәрҙәр алдындағы бурыстар, бер йылда 28 процентҡа артып, 111,5 миллион һумға еткән. 