Дѳйѳм алғанда, 2012 йылдағы ил президенты һайлау осоро менән сағыштырғанда, был күрһәткес 15 процентҡа юғарыраҡ. Әйткәндәй, һәр ваҡыттағыса, республикабыҙҙың ауыл ерендә йәшәүселәр һайлауҙа әүҙемлеге менән айырылып тора. Шул уҡ ваҡытта яңы технологиялар менән йыһазландырылған КОИБ-тар файҙаланған участкаларҙа халыҡтың 65 проценты ҡатнашыуы хаҡында мәғлүмәт бар. Үҙәк һайлау комиссияһынан хәбәр итеүҙәренсә, кѳндѳҙгѳ сәғәт 3-кә ҡарата тѳбәктең һайлау хоҡуғына эйә булған граждандарының 51,6 проценты үҙенең конституцион хоҡуғынан файҙаланған.  Республикала Рәсәй Федерацияһы Президентын һайлау ваҡытының “экваторы” күптән үтте.  "Башҡортостан" гәзитенең махсус хәбәрсеһе Рәмилә МУСИНА Йәмәғәт матбуғат үҙәгенән хәбәр итә:
