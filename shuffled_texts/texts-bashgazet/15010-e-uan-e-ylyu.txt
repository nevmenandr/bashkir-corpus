Һәр кемгә иғтибарлы, ихтирамлы ул.  Улдары — сауҙа селтәрендә эшләүсе Азамат та, янғын һүндереүсе Азат та — әсәһен һағынып йыш ҡайта.  Уның бәлештәре, тәмлекәстәре — донъялағы иң татлы һый.  Ейәнсәрҙәре Эльвина, Лилиана менән ейәне Динар — бәхетле өләсәйҙең ярҙамсыһы ла, ғорурлығы ла. Вәзирә Фаҡай ҡыҙы — Балтас районының Шишмә ауылынан.  Йылы һүҙен бер ҡасан да йәлләмәй: олоно — оло, кесене кесе итеп хөрмәтләй белә.  Шуға ҡасандыр хеҙмәт юлын Балтас районының Иванай ауылында һатыусы булып башлаған Вәзирә Саҙретдинова район үҙәгендәге универмаг мөдире вазифаһына тиклем үрләй.

 Өҫтәүенә ул — “Илаһиҙар” ансамбленең алыштырғыһыҙ ағзаһы.  Тырыш хеҙмәте өсөн “Башҡортостандың атҡаҙанған сауҙа хеҙмәткәре” тигән маҡтаулы исемгә лайыҡ булған, күп тапҡыр район Советы депутаты итеп һайланған. Ихаталары тулы сәскә, донъялары төҙөк. Вәзирә Фаҡай ҡыҙы хаҡлы ялға сыҡҡас, дин юлына баҫҡан, һәр йома үҙәк мәсеткә йәмәғәт намаҙына барырға ваҡыт таба.  Тормош иптәше Данис — ҡатынының ныҡлы терәге.  Уның уңғанлығына, бөтмөрлөгөнә таң ҡалырлыҡ.  Ғаилә ҡото ҡатындың аҡылына, уңғанлығына һәм бөтмөрлөгөнә бәйле.  Оло ҡәйнәһен яҡшы тәрбиәләп, һуңғы юлға оҙатты.  Был ҡатынға ҡарайһың да, ошондай гүзәл заттар күберәк булһа ине, тип уйлайһың. Эше тынғыһыҙ, тауар юллап туҡтауһыҙ сәфәргә сығыуға бәйле булһа ла, Вәзирә Фаҡай ҡыҙы ғаиләһен ҡарарға ла, балаларына матур тәрбиә бирергә лә ваҡыт таба.  Әле хаҡлы ялда булһалар ҙа, баҡса тултырып йәшелсә, еләк-емеш ултырталар, ҡош-ҡорт үрсетәләр. 