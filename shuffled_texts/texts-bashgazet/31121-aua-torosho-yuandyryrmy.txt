Һуңынан термометр бағанаһы аҡрынлап 20-гә тиклем төшә башлай.  Башҡортостанда йәйҙең һуңғы айы нормаға ярашлы буласаҡ.  Августа һирәк-һаяҡ ваҡ ямғырҙар күҙаллана. Был – “Башгидрометүҙәк” синоптиктарының быйылғы авгусҡа яҡынса фаразы.

“Һауа температураһының уртаса 18 градус булыуы көтөлә.  Яуым-төшөм дә нормаға ярашлы”, – тип хәбәр итте белгестәр.
“Гисметео” порталындағы мәғлүмәткә ярашлы, айҙың тәүге көндәрендә Өфөлә һауа температураһы 27-30 градус тәшкил итә. 