Һабантуйға Татарстандан, Италиянан, Латвиянан, Ҡаҙағстандан, Мәскәүҙән абруйлы ҡунаҡтар килде. Төрлө ойошмалар, шул иҫәптән Башҡорт­остандың Рәсәй Президенты ҡарамағындағы Тулы хоҡуҡлы вәкиллеге ярҙамы менән үткәрелгән сараны асыу тантанаһында Рәсәй Федерацияһының Бөйөк Британия Корол­легендәге Ғәҙәттән тыш һәм Тулы хоҡуҡлы илсеһе Александр Яковенко ҡатнашты. Ул үҙенең сығышында Рәсәйҙәге этномәҙәниәт аша ил халыҡтарының үҙ-ара мәҙәни аралашыуының әһәмиәтен билдәләне.  Бөйөк Британияла башҡорт һәм татар диаспораһы вәкилдәре башланғысы менән өсөнсө тапҡыр һабантуй уҙғарылды.

 Башҡортостан Хөкүмәте Премьер-министры урынбаҫары, Башҡортостандың Рәсәй Президенты ҡарамағындағы Тулы хоҡуҡлы вәкиле Артур Шайнуров һабантуйҙа ҡатнашыусыларға тәбрикләү хаты ебәрҙе.