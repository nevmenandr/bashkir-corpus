Пәйғәмбәребеҙ Мөхәммәт ғәләйһис-сәләм дә был емешкә ҙур өҫтөнлөк биргән.

* Финик организмдың төрлө сирҙәргә, инфекцияларға ҡаршы тороу көсөн арттыра, күҙәнәктәр­ҙең яңырыу барышын яҡшырта, арыуҙы, асығыуҙы бөтөрә.
* Пәйғәмбәребеҙ финикты йөрәк ауырыуҙарына ҡаршы дарыу булараҡ ҡулланырға кәңәш иткән: емештә калий күп.
* Белгестәр әйтеүенсә, финикта шулай уҡ яман шештең үҫешен тотҡарлау көсөнә эйә мөһим элементтар бар.
* Емеш кальцийға бай, тимәк, һөйәктәрҙең нығыныуына булышлыҡ итә.  Пәйғәмбәребеҙ яңы тыуған баланы тәү тапҡыр имеҙгәнгә тиклем уның теш ҡаҙнаһын әлеге емештең йомшаҡ ере менән ыуырға кәңәш иткән. Шулай уҡ күреү һәләтен яҡшырта.
* Бөгөнгө ғалимдар раҫлауынса, бер финик һәм бер стакан һөт кеше организмының туҡлыҡлы матдәләргә көндәлек ихтыяжын тулыһынса тәьмин итә.
* Финик әсә һөтөн сабый үҫеше өсөн мөһим витаминдар менән байыта.  Изге Ҡөрьәндә финик бер нисә тапҡыр телгә алынып, уның әҙәм балаһы сәләмәтлегенә ыңғай йоғонтоһо билдәләнә. 