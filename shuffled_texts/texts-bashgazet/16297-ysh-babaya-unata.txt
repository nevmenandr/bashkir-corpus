Был көндө Конгресс-холдың концерт залы сәхнәһендә ҡуйылған әкиәт берәүҙе лә битараф ҡалдырмағандыр, моғайын.  Өфөләге Конгресс-холда Ҡыш бабайҙың Раштыуа шыршыһы уҙғарылды.  Байрамда “Ҡыш бабайға хат” проектында еңеп сыҡҡан 1 500 бала ҡатнашты.
 Ҡышҡы һарайҙың ишеген асып инеү менән сихри донъяға эләгәһең: “Ҡыш бабайға хат” проектында ҡатнашыусыларҙың ҡул эштәренән һәм хаттарынан ойошторолған күргәҙмә, татлы бүләктәр, күңелле бәйгеләр, яңы йыл тамашаһы көтә ине һәр кемде.  Балалар Ҡыш бабай менән аралашты, иҫтәлеккә фотоға төштө.