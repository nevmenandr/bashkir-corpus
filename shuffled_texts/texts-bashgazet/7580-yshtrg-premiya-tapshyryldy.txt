Еңеүселәр “Социаль әһәмиәтле һәм ижтимағи эшмәкәрлек”, “Фәнни-техник ижад һәм уҡыу-тикшеренеү эшмәкәрлеге”, “Художестволы ижад”, “Һәүәҫкәрҙәр спорты” һәм “Һөнәри оҫталыҡ” кеүек номинациялар буйынса билдәләнә.  Был кешеләрҙең барыһы ла халыҡ-ара, Бөтә Рәсәй һәм төбәк олимпиадаларында, конкурс, ярыштарҙа еңеп сыҡҡан.
“Мәғариф” өҫтөнлөклө милли проектына ярашлы, премия йыл һайын 14–25 йәштәгеләргә тапшырыла.  Илебеҙҙә был премия, Рәсәй Президенты Указына ярашлы, һигеҙенсе тапҡыр тапшырыла.  29 номинантҡа 60 мең һумлыҡ, 109-ына 30 мең һумлыҡ премия тапшырылды.
 Башҡортостандың Мәғариф министрлығы мәғлүмәттәренә ҡарағанда, республикабыҙҙа 2006 йылдан алып 889 кеше премия лауреаты булған. Республикала 138 талантлы йәш кеше дәүләт ярҙамы премияһына эйә булды.  Улар иҫәбендә лицей, училище, колледж уҡыусылары, балаларға өҫтәмә белем биреү учреждениеларында тәрбиәләнеүселәр, студенттар бар. 