Шифалы эсемлекте күпләп етештереү, уны һаҡлау, экологик именлекте тәьмин итеү, ҡымыҙҙы республиканың бөтә дауалау-һауыҡтырыу учреждениеларында ҡулланыу, кадрҙар менән тәьмин итеү проблемалары күтәрелде.
 М. МӨХӘМӘТЙӘРОВА. Рәсәй ҡымыҙының күп өлөшө, 80 процент самаһы, тап Башҡортостанда етештерелә. Уны өлкәндәрҙе лә, балаларҙы ла дауалау өсөн берҙәй уңышлы файҙаланалар.  Дауалау учреждениеларында ҡымыҙға ихтыяж айырыуса ҙур.  Кәңәшмәлә, Башҡортостанда шифалы эсемлекте күберәк етештереү мөмкинлеге бар, тип билдәләнде.
— Әле ҡеүәтебеҙҙең 12 процентын ғына файҙаланабыҙ, — тине ауыл хужалығы министрының беренсе урынбаҫары Азат Йыһаншин.  Башҡортостан табиптарының ошо йүнәлештәге тәжрибәһе Рәсәйҙә алдынғы тип иҫәпләнә. Һуңғы өс йылда шифалы эсемлек етештереү өс тапҡырға артҡан һәм былтыр 2,8 мең тонна тәшкил иткән.  — Был йүнәлештә беҙҙе киң перспектива көтә. Медицинала эсемлекте файҙаланыуҙың һөҙөмтәлелеге һәм маҡсатҡа ярашлылығы раҫланған.  Унда “Өфө” дәүләт завод атлыҡсаһы” һәм “Өфө йылҡысылыҡ заводы” йәмғиәте етәкселәре, Һаулыҡ һаҡлау, Мәғариф министрлыҡтары вәкилдәре, Башҡортостан Республикаһының Фәндәр академияһы, Башҡорт дәүләт медицина һәм дәүләт аграр университеттары, Башҡортостан ауыл хужалығы ғилми-етештереү институты ғалимдары, “Роспотребнадзор”ҙың республика буйынса идаралығы белгестәре ҡатнашты. Башҡортостан — йылҡысылыҡ һәм ҡымыҙ менән дауалау буйынса Рәсәйҙә иң ҙур төбәк.  Атап әйткәндә, бейә һөтө етештереү технологияһы камиллаштырыуҙы талап итә.  Ҡымыҙҙы ҡулланғанда дауалау осоро ҡыҫҡара, эсеүҙә сикләүҙәр юҡ.  Бының өсөн ҡайһы бер мәсьәләләрҙе хәл итеү зарур.  Бейә һөтө етештереү һәм ҡымыҙ менән дауалау мәсьәләләре буйынса республиканың Ауыл хужалығы министрлығында үткән кәңәшмәлә ошондай мәғлүмәттәр килтерелде.  Ҡымыҙ бешеүселәр һәм медицина хеҙмәткәрҙәре бейә һөтө етештереү күләмен арттырыу һәм уның шифаһын дауалау-профилактика учреждениеларында файҙаланыу өсөн берләшергә кәрәк тигән уртаҡ фекергә килде. 