Мостай Кәримдең хикәйәһе ысын хәл-ваҡиғаларға нигеҙләнеп яҙылған. Спектакль башланыр алдынан режиссер Илнур Муллабаевтың тамаша­сыларға мөрәжәғәтенән һуң бер минутлыҡ тынлыҡ иғлан ителәсәк.
“Билеттарҙың бер өлөшө халыҡтың социаль яҡтан яҡланмаған ҡатламдарына – етем балаларға, инвалидтарға, ветерандарға, пен­сионерҙарға таратыла.  Мостай Кәрим исемендәге Милли йәштәр театры “Йәләлетдин олатай” спектаклен “Ту-154” самолетының һәләкәткә осрауы һөҙөмтәһендә вафат булғандар иҫтәлегенә арнай.  1946 йылдағы ваҡиғалар әлеге ваҡытта балалар йорттарында тәрбиәләнеүселәрҙең хаттарын уҡыу менән аралашып бара.  Театр фойеһында артистар шиғыр һөйләйәсәк.  7 февралдә башҡорт труппаһы Мостай Кәримдең хикәйәһе буйынса ике шаршаулы спектакль тәҡдим итә. Спектаклде авиаһә­ләкәттәрҙә туғандарын юғалтҡан өфөләр, шул иҫәптән 2002 йылдың июлендә Боден күле өҫтөндәге фажиғә ҡорбандарының туғандары ла ҡарай ала”, — тип хәбәр иттеләр театрҙың әҙәби бүлегенән.
“Йәләлетдин олатай” спектакле Бөйөк Ватан һуғышынан һуң етем ҡалған малайҙар хаҡында бәйән итә. 