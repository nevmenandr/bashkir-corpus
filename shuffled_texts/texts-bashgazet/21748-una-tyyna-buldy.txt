Етмәһә, “Авангард” беренсе булып иҫәпте асып ебәрҙе... Ғәҙәттә, хәл иткес хоккей матчтарында шулай дәрт-дарман ташып, хис-тойғолар урғылып тора.
 Ниңәлер юлаевсы­ларҙың мәргәнлеге аҡһаны, шайба һис кенә лә ҡапҡаға инергә теләмәне.  Шулай ҙа матч көсөргәнешле барҙы.  Омск спортсылары белә: юлаевсыларға сәбәп бирһәң, күпселекте оҫта фай­ҙаланалар.  Хатта ҡайһы берҙә алышҡа ҡапҡасылар ҙа ҡушылып китә.  Күңелгә шом йүгерҙе – уйын бармай бит!  Ләкин бейеүсе бейей-бейей оҫта­ра тигәндәй, икенсе осорҙоң аҙағын­да ҡапҡа алдындағы төрткөләшеүҙә бәхет беҙҙең Сами Лепистеға йыл­майҙы – 1:1.  Кем гол индерә хәҙер – шул еңә, тигән кеүек.  Шуға күрә лә тәртипле уйнанылар, буғай. Ә бына “Салауат Юлаев” – “Авангард” уҙағының Өфөләге икенсе осрашыуында ике яҡ та бик һаҡ ҡылан­ды.  Йоҙроҡ һуғышы, аяҡ салыуҙар, сәкән менән танауға эләктереүҙәр...  Хужаларҙан – Захар Арзамасцев, ҡунаҡтарҙан Антон Бурдасов ҡына икешәр минут штраф эскәмйәһендә ултырып сыҡты.  Ә уйын бөтөүгә өс минут ҡалғас, Линус Умарк юлаевсылар һөжүме барышында өсөнсө уҡта­лыу­ҙан шайбаны ҡапҡаға йүнәлтә алды – 2:1! Бөгөн Омскиҙа көйәрмәндәрҙе бишенсе осрашыу көтә.