Ишле ғаиләлә үҫкән аҡыллы, тәрбиәле әсә сит балаларға ла һөйкөмлө, йомшаҡ күңелле яҡын кеше булды. 31 ғинуарҙа Люциә Хәйбулла ҡыҙына 75 йәш тулыр ине... Азамат ағай менән Люциә еңгә ете ейән-ейәнсәрен дә йәмғиәттең белемле, әҙәпле, алдынғы шәхестәре итеп тәрбиәләшеүҙә ярҙам итә. Әсе елле көҙ, ажғыр буранлы ҡыш, ямғырлы яҙ көндәрендә уҡыусылар тупырҙашып почтаға килеп инеп, йылынып, хәл алып сыға ине.  2-се Этҡол ауылы почта бүлексәһе һәм уның етәксеһе һәр ваҡыт маҡталып телгә алынды, үҙ бурысын намыҫлы үтәүе, халыҡты хеҙмәтләндереүҙәге уңыштары башҡаларға үрнәк итеп ҡуйылды.  Баймаҡ районы. Улдары Нур — Сибай ҡалаһындағы “Строймеханизация” төҙөлөш ойошмаһының абруйлы етәксеһе булараҡ бөтә республикала танылған шәхес, Илшат — Башҡортостан Республикаһы Хөкүмәте Премьер-министры урынбаҫары, Наил — Өфөлә инженер-механик, ҡыҙҙары Гөлнур Сибай район-ара элемтә үҙәгенең инженеры вазифаһында һөйөклө әсәһенең эшен дауам итә.  Ошо көндәрҙә Азамат Әғзәм улы үҙенең тормош юлдашы, балаларының һөйөклө әсәһенең яҡты иҫтәлегенә арнап, уның тыуған ауылы Юлыҡ тураһында “Оло юлда Юлыҡ” тип аталған мәғлүмәткә бай, тарихи китап баҫтырып сығарҙы. Әсәйҙән дә ҡәҙерлерәк бер кем юҡ
был донъяла!
 Люциә Хәйбулла ҡыҙы ауылдаштарының тормошона ла битараф булмағандыр, сөнки ул һәр баланың ата-әсәһен, ағай-апайҙарын исемләп белде.  Киреһенсә, ауыҙ-танауы өшөп йә еүешләнеп килеп ингән балаларҙы, үҙенеке кеүек күреп, йәлләп, мейес эргәһенәрәк саҡырып, тиҙерәк йылындырыуҙы хәстәрләне. Уның яҡты рухы тормош юлдашының, балаларының, туғандарының һәм иманлы яҡташтарының күңелендә сағыу йондоҙ булып балҡып тороуына ихлас күңелемдән ышанам!  Бөтәһе менән дә ҡыҙыҡһыныусан балаларға телефон аппаратының нисек эшләгәнен аңлата, хатта трубкаһын ҡолаҡҡа терәп, тылсымлы “алло, алло” һүҙҙәрен әйтеп ҡарарға ла рөхсәт итә, сағыу һүрәтле конверт, открыткаларҙы күрһәтә торғайны.  Люциә Хәйбулла ҡыҙы менән Азамат Әғзәм улының балалары халыҡ әйткәндең дөрөҫ булыуын дәлилләй.  Өлкәндәр ҙә почтаға һуғылып, хәл-әхүәлен һөйләп, донъя хәлдәрен тыңлап йәшәгән.  Әгәр берәйһе: “Люциә килен әйтте әле...” — тип ниндәйҙер яңылыҡ тураһында һүҙ башлаһа, бөтәһе лә иғтибар менән тыңлап, мотлаҡ етди фекер, файҙалы мәғлүмәт ишетәсәктәренә шикләнмәне.
1983 — 1989 йылдарҙа партия район комитетының сәнәғәт-транспорт бүлеге мөдире вазифаһында эшләгәндә, район элемтә үҙәге беҙҙең ҡарамаҡта булғанлыҡтан, йыл һөҙөмтәләрен йомғаҡлау йыйылыштарында йыш ҡатнашырға тура килде.  Абруйы ҙур ине шул етәксенең.  Ата-әсәләре һәр ваҡыт эштә булғанға күрә, бөтә хужалыҡ, йорт мәшәҡәтенең үҙ елкәһендә икәнен белеп, яуаплылыҡ тойоп, бурыстарын намыҫлы атҡарыуға күнегеп үҫкән балалар бәләкәйҙән үҙаллы тормош көтөргә өйрәнде.  Люциә Хәйбулла ҡыҙы Ғәлиева (Тажетдинова) оҙаҡ йылдар халыҡты хеҙмәтләндереүҙәге фиҙакәр хеҙмәте өсөн бик күп Маҡтау грамоталарына, ҡиммәтле бүләктәргә, “Элемтә хеҙмәте отличнигы” исеменә лайыҡ булды.  Ата-әсәһенең бер-береһенә иғтибарлы, ихтирамлы мөнәсәбәтен һиҙеп, аңдарына һеңдереп үҫкәнгә күрәлер ҙә, туғандары һәм яҡындарына шундай уҡ йылы, итәғәтле мөнәсәбәттә булыуҙары менән һоҡландыралар.  Урал МОСТАФИН. 2-се Этҡол ауылының беҙ йәшәгән урамы осонан мәктәпкә ҡәҙәр уртаһындағы почта бүлексәһенә уҡыуҙан һуң һуғылмай ҡайтҡан бер бала ла булмағандыр.  Шул арала балаларҙың нисек уҡыуҙары, ниндәй билдәләр алыуҙарын һорашып, ата-әсәләренең хәл-әхүәлдәрен белешеп, уларға сәләм-теләктәрен әйтеп, йылы һүҙҙәре менән дәртләндереп, оҙатып ҡала ине.  Мин ағайымдың хәләл ефетенең шундай яҡшы кеше булыуына шатлана, хеҙмәттәштәренең оло ихтирамына лайыҡлы булыуына ғорурлана инем.
“Бала — ата-әсәһенең көҙгөһө”, — ти халыҡ.  Ауыл кешеләренең барыһы ла радио тыңлап, телевизор ҡарау мөмкинлегенә эйә булғансы, почта бүлексәһе тышҡы тормош менән бәйләгән берҙән-бер элемтә ролен үтәне.  Әсәйҙәрҙе юғалтыуы — йәнгә
уңалмаҫ яра, Ошо һәр кемгә мөләйем йөҙлө Люциә Хәйбулла ҡыҙының ауылдаштар менән аралашҡанын күҙәтеп, һөйләшкәндәрен тыңлап, өлкәндәрҙең үҙ хеҙмәттәрен атҡарыуҙағы тырышлығы, бер-береһенә ихтирамлы, илтифатлы мөғәмәлә һәм мөнәсәбәттәренән фәһем алдыҡ, тормош тәжрибәһе тупланыҡ, ҡыҫҡа ғына ваҡыт араһында бәләкәй, ләкин тос, ғүмерлеккә иҫтә ҡалырлыҡ тәрбиә һабаҡтарын үҙләштерҙек. Изге йәнле Люциә еңгәнең бер ваҡытта ла иҙәнде тапайһығыҙ, эшләргә ҡамасаулайһығыҙ тигән кеүек ризаһыҙлыҡ белдергәнен ишетмәнем. 