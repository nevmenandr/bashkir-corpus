Ике көн дауамында барған ултырыштарҙан һуң, Мәғарифты үҫтереү институтында семинар-кәңәшмәгә йомғаҡ яһалды.  Тәүге көндә семинарҙың төп майҙансығы булған Конгресс-холда пленар һәм секция ултырыштары уҙҙы.  Йыйылыштарҙа мультимәҙәни контекста рус теле һәм әҙәбиәтен уҡытыу концепцияһын тормошҡа ашырыу, заманса мәктәптең мультимәҙәни белем биреү шарттарында икенсе сит телде өйрәнеү, белем усаҡтарында математика йүнәлешен­дәге ғилем үҫешен тормошҡа ашырыу һәм башҡа мөһим мәсьәләләр ҡаралды. Артабан форум үҙ эшен Өфөнөң 3-сө һәм 39-сы гимназияларында, 45-се һәм 159-сы урта дөйөм белем биреү мәктәптәрендә, Өфө дәүләт нефть техник университеты ҡарамағындағы 83-сө инженер лицейының төрлө йүнәлештә эшләгән майҙансыҡ­тарында дауам итте. Йыйылышта семинар программаһында төп аспекттар итеп күрһә­телгән рус телен, икенсе сит тел булараҡ немец телен, математика, физика фәндәрен, уҡыу программаһына инәсәк астрономия фәнен өйрәнеү буйынса мөһим тип билдәләнгән мәсьәләләрҙе хәл итеү юлдары барланды. Баш ҡалабыҙҙа “Дөйөм белем биреү буйынса Федераль дәүләт стандартын тормошҡа ашырыу: этномәҙәни һәм милли үҙенсәлектәрҙе үҙ эсенә алған идарауи аспект” тип исемләнгән Бөтә Рәсәй семинар-кәңәшмәһе үтте.  Сарала Мәскәү, Санкт-Петербург, Иркутск һәм Кострома өлкәләре, Чечен һәм Адыгей республикалары, Байкал аръяғы һәм Краснодар крайы вәкилдәре ҡатнашты.
