Белгестәр, яҙ иртә килә, тип юраһа ла, ҡыш бирешергә уйламай.  “Яҙ быйыл, башҡа йылдар менән сағыштырғанда, иртәрәк килә.  Шуға күрә водителдәргә “йәйгә сығырға” ашыҡмаҫҡа кәңәш итәбеҙ”, ти “Башгидромет” үҙәге хеҙмәткәрҙәре. Әммә апрелдә лә яуым-төшөм көтөлә.  Һауа температураһының түбәнәйеүе, ҡар ҡатыш ямғыр яуыуы, төндәрен 2 градусҡа тиклем һалҡынайтыуы юлда хәлде ҡатмарлаштырасаҡ.  Һауа торошоноң берсә йылытып, берсә һыуытыуы арҡаһында юлдарҙа, айырыуса аяҙытҡанда, боҙлауыҡ була.  Синоптиктар автомобиль тәгәрмәстәрен йәйгелеккә алмашты­рыуҙы кисектереп торорға кәңәш итә.