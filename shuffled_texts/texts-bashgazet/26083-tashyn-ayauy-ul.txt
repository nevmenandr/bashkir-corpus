Дәүләкән, Хәйбулла, Саҡ­мағош райондарында йылғалар ярҙарынан сы­ғып, ауылдарға яҡын­лашҡан.
 Быуаға һыу күп йыйылыу сәбәпле, ташҡын ҡотороп, ауыл халҡын юлһыҙ ҡалдырған. Авария-ҡотҡарыу хеҙмәттәре айырыуса Өфө ҡалаһы эргәһендәге баҡсалар өсөн хәүефләнә, сөнки бында бихисап кеше йәшәй.  Һыу кимәле көндән-көн күтәрелә.  Бынан бер нисә көн элек ауыл халҡына һыу күтәрелеүе тураһында хә­бәр итеп, сирена яңғы­раған да инде.  Хужалыҡтарға ҙур зыян килмәгән, авария-ҡотҡарыу хеҙмәттәре ғәҙәттән тыш хәлдәргә әҙер. Өфө районы ха­кимиәте баш­лығы Вилорий Угаров белдере­үен­сә, кү­пер һыу аҫтында ҡалһа, өс ауылға юл ябыласаҡ.  Шуға күрә һәр йорт иҫәпкә алынған, халыҡ араһында аңлатыу эштәре алып барыла. Марат МӘҺӘҘИЕВ, Башҡортостан Хөкүмәте Премьер-министры урынбаҫары:
– Әлегә республикала яҙғы ташҡын ғәҙәттән тыш хәлдәрһеҙ бара.  Төбәк халҡы ташҡынға әҙер.  Шулай ҙа, хәүефләнергә урын бар: быйыл ҡар ғәҙәттәгенән күберәк. Өфө районының Булгаков һәм Яңы Булгаков ауылдары ҙур һыу килеүгә әҙерләнә.  Район ха­ки­миәте башлығы әйте­үенсә, быйыл был эш башланасаҡ. Ауыл халҡы утрауҙа ҡал­ма­һын өсөн, урау юл һа­лыу­ҙа грейдерҙар эшләй башла­ған да инде.  Ә әлеге күпер күптән төҙөкләнде­реүҙе талап итә.  Өршәк йыл­ғаһы аша һалынған күпер­ҙе ябырға йыйыналар, сөнки уны бына-бына һыу баҫа­саҡ.  Был юл быуа аша һалынған һәм ауылдың бер яғын икенсеһе менән тоташтырып тора.  Республика йылғалары боҙҙан әрселә.  Төбәктең барлыҡ ҙур йылғаларында ла боҙ әрселде, боҙ тығындары барлыҡҡа килмәне.  Йәнә лә Өфө районында булған хәл: Волков ауылында ҡар һыуҙары юлды йыуған.  Миәкә һәм Саҡмағош райондарында йорт-ҡураларҙы һыу баҫыу осрағы теркәлгән. 