Мәҫәлән, быйыл Өфө акушерҙары 6 450 грамм ауырлыҡтағы һәм 62 сантиметр буйлы баһадирҙы ҡулға алып, һоҡланыуҙан “аһ” итте. Әммә йыл һайын Башҡортостанда бер генә булһа ла бәһлеүән тыуа.  Бала табыу сертификаттарын файҙаланыусыларҙың һаны 4,9 процентҡа артып, йәмғеһе 56 461 кеше тәшкил иткән.  ХХI быуат сабыйҙарының уртаса ауырлығы һәм кәүҙә оҙонлоғо, нигеҙҙә, үҙгәрешһеҙ: 3 300 грамлыҡ һәм 52 сантиметрлыҡ булып донъяға киләләр.  Программа бойомға ашырыла башлағандан алып тыуым 42 меңдән (2006 йылда) 57 меңгә тиклем артты!
 Бала табыу сертификаттарының һөҙөмтәһе булыуына шик юҡ.  Игеҙәктәр ҙә байтаҡ — 568 сабый.  Икенсегә бала табыусыларҙың элгәрге йылдағынан 7,6 процентҡа күбәйеүе күҙәтелде.  Бер юлы өс балаға атай-әсәй булыу бәхетен 11 ғаилә кисергән. Дөйөм алғанда, 57 051 тыуым республика халҡы һанын арттырған.  Былтыр Рәсәй Социаль страховка фондының Башҡортостан буйынса төбәк бүлексәһе тарафынан 94 медицина ойошмаһына 602 миллион һум аҡса йүнәлтелгән.  Өсөнсө һәм артабанғы сабыйҙарын ҡулға алған ғаиләләр һаны ла артты.