Рөстәм ХӘМИТОВ, Башҡортостан Республикаһы Башлығы:

— Башҡортостандың мәҙәни донъялағы ошондай күләмле ваҡиғаны ҡабул итеүенә бик шатмын.  Мәҫәлән, бы­йыл йәй төбәктә уҙғарылған “Берҙәмлек” халыҡ-ара фестивале CIOFF-тың 2015 йылға төп мәҙәни ваҡиғалары календарына индерелгәйне.
 Дүрт йылға бер тапҡыр уҙғарылған Фольклориада кешелектең мәҙәни мираҫының күп төрлөлөгөн сағылдырыуға һәм һаҡлап ҡалыуға булышлыҡ итергә тейеш.
2020 йылдың йәйендә Баш­ҡорт­остан ике аҙнаға үҙенсә­лек­ле театрлаштырылған май­­ҙан­сыҡҡа әүереләсәк.  Башҡортостан Рәсәйҙә тәүгеләрҙән булып иң ҙур халыҡ-ара мәҙәниәт фестивале — Бөтә донъя фольклориадаһын ҡабул итеү хоҡуғын алды.  Киләһе дүрт йылда Фольклориадаға әүҙем әҙерләнергә тейешбеҙ.  Башҡортостан Хөкүмәте де­ле­гацияһы Арекипала уҙған 45-се Бөтә донъя конгресында төбәктең мәҙәни ҡеүәтен, ҙур ха­лыҡ-ара сараны ойоштороу мөм­кинлеген уңышлы иҫбат­ла­ны.  Рес­публикабыҙҙың мәҙәни фес­тивалде үткәреүгә дәғүәсе си­фа­тындағы кандидатураһы ойош­маның Генераль ассам­блея­һында бер тауыштан хуп­ланды. Республика Хөкүмәтенә һәм барлыҡ муниципалитеттарға ошондай бурыс йөкмәтелә. Республика буйынса бөтөн сәхнәләрҙе тәртипкә килтереү, ҡала, райондарҙы төҙөкләндереүҙе дауам итеү шарт.  12 – 18 октябрҙә Перуҙың Арекипа ҡалаһында уҙғарылған Халыҡ-ара фольклор фестивалдәрен ойоштороу һәм традицион сәнғәт советының (CIOFF) 45-се Бөтә донъя конгресында һәм Генераль ассамблеяһында ошондай ҡарар яңғыраны.  Донъя­ның 60-тан ашыу иленән килгән өс мең самаһы артист республика халҡына һәм ҡунаҡ­тарға музыка, бейеү, сәхнә сән­ғә­тен, халыҡ кәсептәрен, милли аш-һыуын, кейем-һалымын күр­һә­теү өсөн берләшәсәк. Әйткәндәй, Башҡортостан мә­ҙәни сараларҙы ойоштороу һәм үткәреү буйынса CIOFF менән уңышлы хеҙмәттәшлек тәжри­бә­һенә күптән эйә. 