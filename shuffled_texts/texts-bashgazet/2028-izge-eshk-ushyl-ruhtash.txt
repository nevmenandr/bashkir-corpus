Рухи аҙыҡ киләсәктә башҡорттар күпләп йәшәгән башҡа төбәктәргә лә оҙатыласаҡ.
“Башҡортостан” гәзите башлаған акцияға әүҙемерәк ҡушылайыҡ, дуҫтар! Улар редакцияға башҡорт зыялылары килтергән китаптарҙы милләттәштәребеҙгә таратасаҡ.  Китаптар редакциябыҙҙың 519-сы бүлмәһендә ҡабул ителә. Тиҙҙән махсус хәбәрселәребеҙ “рухи ылау” менән Һамар, Һарытау тарафтарына сәфәргә юллана.  Кемдәр акцияға ҡушылып өлгөрмәгән, тулы мәғлүмәтте 272-05-43 һәм 272-42-07 телефондарына шылтыратып белә алаһығыҙ.  Хәбәр итеүебеҙсә, "Башҡортостан" гәзите редакцияһы республикабыҙҙан ситтә ғүмер кисергән ҡан-ҡәрҙәштәребеҙ өсөн башҡортса китаптар, аудио- һәм видеокассеталар, шулай уҡ дисктар йыя башлағайны. Күренекле шағир Хәсән Назар, әүҙем авторыбыҙ Әсләм Арыҫланов һәм башҡалар тәүге көндәрҙә үк шәхси китапханаһынан китаптар килтереп, өлгө күрһәтте. 