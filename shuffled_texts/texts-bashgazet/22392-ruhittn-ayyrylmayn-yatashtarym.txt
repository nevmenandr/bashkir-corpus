Салауат Юлаев исемен­дәге дәүләт премияһы лауреаты Ринат КАМАЛ:
– Тыуған районым Мәсет­леләге тулы булмаған һәр ун мәктәпкә берәр “Башҡортос­тан” гәзите яҙҙырырға йыйынам.  Уҡыусылар башҡорт әҙәбиәтендәге, мәҙәниәтендәге, сәнғәтендәге бар яңылыҡтар менән хәбәрҙар булһын, республикабыҙ тормошо эсендә ҡайнап, илһөйәр, телһөйәр булып үҫһен.  Рухиәттән айырылмаһын яҡташтарым! Әйҙә, йәш дуҫтарыбыҙ республикалағы яңылыҡтар, сәйәси-мәҙәни хәлдәр, төбәге­беҙҙәге ауылдар яҙмышы, хеҙмәтсән халыҡ тормошо менән даими танышып барһын! Ә ун йыллыҡ һәр мәктәпкә берәр “Ағиҙел” журналы яҙҙырам.  Беҙҙең киләсәк бит улар! 