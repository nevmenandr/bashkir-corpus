Былтыр июндә ул юл фажиғәһенә осрай.
 Машинаһына идара итә алмайынса, юлдың ҡаршы һыҙатына сыҡҡан.  Һәләкәттә 31 йәшлек ҡатындың ғүмере өҙөлгән. Ишембай ҡала суды 31 йәшлек водителде хөкөм иткән.  Суд ирҙе 2,5 йылға иркенән һәм өс йылға транспорт йөрөтөү хоҡуғынан мәхрүм иткән. Тикшереү ваҡытында асыҡланыуынса, водитель, тәбиғәткә ялға сығып байрам иткәндән һуң, иҫерек килеш рулгә ултырған. 