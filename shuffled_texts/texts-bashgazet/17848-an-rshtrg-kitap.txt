Һеҙҙең өлгөгә эйәреүселәр башҡа район-ҡалаларҙа ла күп булыр тигән өмөттә ҡалабыҙ. Тулыраҡ мәғлүмәтте 272-05-43, 272-16-24 телефондарына шылтыратып белә алаһығыҙ. Әйткәндәй, Ғафури районының Сәйетбаба ауылы имам-хатибы Ғиндулла Шәйәхмәтов, йәш сағында уҡытыусы булып эшләп киткән Ҡурған өлкәһенең Әлмән районы башҡорттарына инселәп, редакцияға 70 дана китап һәм бихисап журнал ебәрҙе.  Хөрмәтле дуҫтар, һеҙҙән милли китаптар көтөп ҡалабыҙ!  Афарин, Ил ағаһы!  Милләттәштәребеҙҙең байтағы Башҡортостандан ситтә йәшәй.  Ошондай күңел кисерештәре менән уртаҡлашҡандар, аралашыуға сарсағандар, ысынлап та, бихисап.  Силәбе, Ырымбур, Һамар, Һарытау, Ҡурған өлкәләрендә, Пермь крайында һәм башҡа яҡтарҙа төпләнгән башҡорттар туған телендә уҡып ҡыуанһын! Әйҙәгеҙ, ситтә йәшәгән милләттәштәргә ҡулыбыҙҙан килгәнсә ярҙам итәйек.  Республика нәшриәттәрендә сыҡҡан китаптар Рәсәй төбәктәренә барып етмәй, шуға күрә сит өлкәләрҙә көн иткән халҡыбыҙ вәкилдәре туған телебеҙҙә аралашыуға зар-интизар. Әҙәбиәт йылы уңайынан “Башҡортостан” гәзите редакцияһы, зыялыларыбыҙҙың ярҙамына таянып, “Ҡан-ҡәрҙәштәргә – китап” акцияһын башланы, тип хәбәр иткәйнек инде.
