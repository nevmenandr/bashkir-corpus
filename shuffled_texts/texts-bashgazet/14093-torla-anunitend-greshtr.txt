Дәүләт Йыйылышы — Ҡоролтай ултырышында “Башҡортостан Республикаһы биләмәһендә урынлашҡан күп фатирлы йорттарҙағы дөйөм мөлкәтте капиталь төҙөкләндереүҙе ойоштороу тураһында”ғы республика законына үҙгәрештәр индереү хаҡында” Закон ҡабул ителде.

 Был эшкә Башҡортостан ҡаҙнаһынан – 100, муници­пали­теттарҙыҡынан 207 миллион һум аҡса бүленә. Унда төҙөкләндереүгә, милек­селәрҙең аҡсаһынан тыш, дәүләт, республика һәм муниципалитеттар тарафынан ярҙам йәлеп итеү ҡарала.  Шулай уҡ ошо өл­кәләге республика программаһын тормошҡа ашы­рыу алымын ҡулай­лаштырыу маҡсатында ҡай­һы бер вәкәләттәрҙе рес­публиканың Торлаҡ-ком­му­­наль хужалыҡ министрлығына тапшырыу ҡара­ла.  Документты төҙөүселәр күп фатирлы йорт­тар­ҙың техник торошона мониторинг үткәреү һөҙөм­тәһендә уларҙағы дөйөм мөлкәткә капиталь ремонт яһау сиратын билдәләгән күрһәткестәрҙе тулы­ландырыуҙы күҙ уңында тотҡан.  Торлаҡ-коммуналь хужалыҡ министры Сергей Афонин әйтеүенсә, 4 июндә 599 йортта капиталь ремонт үткәреүҙең ҡыҫҡа ваҡытлы республика планы раҫланған.  Халыҡҡа уңайлыҡтар тыуҙырыу өсөн хеҙмәтләндереүсе ойошмалар исемлеген киңәйтеү күҙаллана. 17 июндә Торлаҡ-коммуналь хужалыҡты реформалауға булышлыҡ итеү фонды ида­раһы республикаға 196 миллион һум күләмендә дәүләт ярҙамы бүлеү тураһындағы ғаризаны раҫланы. 