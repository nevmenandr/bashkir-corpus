Бында бәләкәстәргә пониҙа йөрөү, 5D кино ҡарау мөмкинлеге бар.  Көндөҙ төрлө аттракциондары, ка­ру­селдәре үҙенә тартһа, кистәрен йыраҡтан балҡыған сихри уттар, дәртле көй иғтибарҙы йәлеп итә. Ял паркы ҡыш та тынмай: йыл да һырғалаҡ, саңғы юлы эшләнә. Тирә-яҡ ауылдарҙан да киләләр бында.  Парк директоры Марс Нурлы­ғаяновтың әйтеүенсә, бында балалары менән ял итер­гә, буш ваҡытты күңелле үткәрергә илеш­тәр генә түгел, күрше ҡала-район халҡы ла килә.  Район мәҙә­ниәт һарайы, хакимиәттең мәға­риф ида­ралығы, балалар китапханаһы һәм башҡа учреждениелар менән берлектә төрлө викторина, конкурс, дискотекалар йыш ойошторола.  Районыбыҙҙың күркенә, йөҙөк ҡашына әйләнгән парк тирә-йүнгә йәм биреп, әллә ҡайҙан са­ҡы­рып тора.  Парк хатта сит ил ҡунаҡтарына ла оҡшай икән.