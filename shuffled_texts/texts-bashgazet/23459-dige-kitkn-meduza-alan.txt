Был турала билдәле орнитолог, Экологик экспертиза һәм биомәғлүмәт технологиялары институты директоры Виктор Валуев белдерҙе.

– Миңә Рәсәй Фәндәр академия­һының Өфө ғилми үҙәгендәге Биология институты директоры вазифаһын башҡарыусы биология фәндәре докторы Василий Мартыненко шылтыратып, республикалағы күлдәрҙең бере­һендә медузалар үрсеүе тураһында әйтте.  Шунда уҡ Салауатҡа юлландым.  Әммә илебеҙҙә сөсө һыуҙағы медузаларҙы өйрәнгән зоологтарҙың булмауы ла ихтимал. Салауат менән Стәрлетамаҡ ҡалалары араһындағы күлдәрҙең береһендә ғалимдар сөсө һыуҙа йәшәй торған медузаларға юлыҡҡан.  Өҫтәүенә әлеге күл шихандарға бик яҡын. Борон был урында океан булып, медуза­лар­ҙың шунан ҡалыуы ла бар.  Виктор Валуев әйтеүенсә, әле медузаларҙың төрөн асыҡларлыҡ белгестәрҙе эҙләйҙәр, Рәсәйҙәге ғилми-тикшеренеү институттарына хәбәр ителгән.  Диңгеҙ тереклегенең күлгә нисек эләгеүе әлегә сер булып ҡала.  Күлдә медузалар, диаметры 1-2 сан­тиметрлыҡ үтә күренеүсән йән эйәләре, ысынлап бик күп.  Был табышты сенсация тип әйтергә була, – тине орнитолог.