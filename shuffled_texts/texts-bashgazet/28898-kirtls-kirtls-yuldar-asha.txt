Әммә тағы абындылар.
 Әлбиттә, ай буйы тиерлек ситтә уйнауы еңел түгелдер.  Шулай булғас, ҡалған һигеҙ матчта теште ҡыҫып, йәнтәслим көрәшергә генә ҡала. Әммә кем беҙгә юлыбыҙҙа ҡыҙыл келәм йәйеп ҡуйырға вәғәҙә бирҙе һуң?!  Һөҙөмтәлә “Салауат Юлаев” турнир таблицаһының шул плей-офф сигендә – етенсе баҫҡысында тапана. Юҡ шул, Мәскәүҙең “Спартак” командаһынан отолоу (2:3), Риганың “Динамо”һын овертаймда ғына еңеү (4:3) байтаҡ мәрәйҙе юғалтыуға килтерҙе.  Мәғлүмдер, аҙ ғына яй ҡыланһаң, һине бер кем көтөп тормай – тормош алға елә.  Ә бит дивизион лидеры “Авангард”ты баҫтырып етеүгә ҡул һуҙымы ғына ара ҡалғайны.  Юлаевсылар ҙа мәрәй юғалтырға ярамағанын яҡшы белә ине. 