Башланғыстың маҡсаты – таможня операцияларын ябайлаштырыу һәм тиҙләтеү, сауҙа күләменең үҫешенә булышлыҡ итеү.  Башҡортостандың таможня хеҙмәте статусын үҙгәртте: ул хәҙер, Волга буйы федераль округының барлыҡ төбәк таможнялары кеүек, фактик контроль менән шөғөлләнәсәк.

– Таможня органдары яңы эш алымына күсте.  Барлыҡ декларациялар электрон вариантта Түбәнге Новгородҡа ебәрелә.  Ә төбәктәрҙәге таможнялар фактик контроль менән шөғөлләнәсәк, – тип белдерҙе “Башинформ”да үткән матбуғат конференцияһында Башҡортостан таможняһы етәксеһе Марат Сафиуллин.
 2020 йылға тиклем илебеҙҙә 16 электрон таможня булдырыу күҙаллана.  Эшмәкәрлектең яңы этабын Волга буйындағы идаралыҡ башлап ебәрҙе.  “Бер һүҙ менән әйткәндә, таможня эшҡыуарлыҡ өсөн ябай, уңайлы, ә дәүләт һәм ҡулланыусылар өсөн һөҙөмтәле, хәүефһеҙ булырға тейеш”, – тине тармаҡ белгестәре.