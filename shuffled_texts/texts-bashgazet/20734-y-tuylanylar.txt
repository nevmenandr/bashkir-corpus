Бер ҡыйыҡ аҫтында йәш техниктар станцияһы ла урынлашты.
 Республикала беренселәрҙән булып шундай йорт Асҡар ауылында асылды: элекке Малик Яҡшембәтов исемендәге кинотеатр бинаһы йәштәр ҡарамағына тапшырылды.  Башҡортостан Башлығы Рөстәм Хәмитов, йәштәр сәйәсәтенә арналған Хөкүмәт ултырышында һәр ҡала һәм районда Йәштәр йорто асыу кәрәклеген билдәләп, уны булдырыу мөмкинлектәрен эҙләргә ҡушҡайны.  Уларҙың был аҙымы хуплауға ғына лайыҡ. Бөгөн йәштәрҙең күбеһе сәләмәт тормошто үҙ итә, айыҡ йәшәргә тырыша.  Улар “ҡыйыҡлы” булғас, бығаса күңелдәрендә йөрөткән уй-ниәттәрен тормошҡа ашырырға тотондо.  Былай ҙа ҡайнап торған дәрт-дармандарын ҡайҙа ҡуйырға белмәгән егеттәр һәм ҡыҙҙар өсөн яңы мөмкинлектәр асылды.  Шулай уҡ дискотекалар, ял һәм мәҙәни саралар ҙа үткәреү ҡаралған. Уларҙың иң әүҙемдәрен йыйып, урындарҙа саралар ойоштороу, йәштәр ҡоролтайының эшмәкәрлеген йәнләндереү, борсоған төрлө проблемаларҙы уртаға һалып, белгестәр ҡатнашлығында “түңәрәк өҫтәл”дәр ойоштороу, халҡыбыҙҙың онотола барған кәсептәрен, йолаларын тергеҙеү ниәтендә төрлө түңәрәктәр асыу юлдарын эҙләй әбйәлилдәр.  Иң мөһиме — йәштәрҙе бергә туплай, осраштыра, пландары менән уртаҡлашып, кәңәшләшә торған урын булды.  Ҡайҙа ла йәштәр йәштәр инде: ғәмле-сәмлеләр.  Район етәкселеге ярҙамында унда ремонт эштәре башҡарылды, яңы заманса йыһаз һатып алынды. 