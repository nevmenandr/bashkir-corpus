Тәртип һаҡсылары юл ҡағиҙәләрен боҙоу күренештәренә битараф ҡалмаҫҡа саҡыра.  Башҡортостандың ЮХХДИ хеҙмәткәрҙәре һәм полицияның участка вәкилдәре “Иҫерек водитель” операцияһына ярашлы берлектә саралар ойоштора.  Республикалағы баш дәүләт автоинспекторының блогында хәбәр ителеүенсә, тикшереү саралары 15 – 30 декабрҙә үткәрелә.
 Рулдә иҫерек водитель ултырыуына йәки баланы автомобилдә тейешле ҡулайламаһыҙ йөрөтөүгә шаһит булған осраҡта ЮХХДИ идаралығының дежур бүлегенә (235-84-02, 233-27-31) йәки райондың, ҡаланың полиция бүлегенә, юл-патруль хеҙмәтенең яҡындағы экипажына хәбәр итеүегеҙ һорала.