Урындағы халыҡтың үтенесе буйынса бында асфальтта үҫеп сыҡҡан ағастарҙы киҫкәндәр.  Иҫке бордюрҙар һүтелгән, яңылары килтерелә.  Тиҙҙән биш ҡатлы йортта йәшәгәндәр өсөн ике автомобиль туҡталҡаһы барлыҡҡа киләсәк.  Бөрө ҡалаһында “Берҙәм Рәсәй” партияһының “Ҡала мөхите” проектына ярашлы 13 ихата һәм “Умникум” үҙәге паркы төҙөкләндерелә.  Бер үк ваҡытта Бөрө юл төҙөкләндереү идаралығы Клинин урамындағы 27-се йорт ихатаһын яңырта.  Эште Өфөнән “Прогресс” ойошмаһы башҡара. Ошо маҡсатҡа федераль һәм республика ҡаҙнаһынан 18,5 миллион һум аҡса бүленде.
 Ҡалалағы Корочкин урамында эш ҡайнай.  Бында асфальт түшәлә.  Тиҙҙән Пролетар урамындағы 144-се йорт ихатаһын да төҙөкләндерелә башлаясаҡтар.