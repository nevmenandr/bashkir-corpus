Динебеҙҙә был ғәмәлдең айырым ҡанун-ҡағиҙәләре бар.  Унан артып киткәне иһә – саҙаҡа, йәғни мөьминдең изгелеге.
 Ҡунаҡсыллыҡ – йомартлыҡ, яғымлылыҡ, бер-береңә ихтирам сағылышы.  Исламда өйрәтелгәнсә, ике кешегә тәғәйенләнгән ризыҡ – дүртәүгә, дүртәүҙеке һигеҙгә етә.  Әгәр ҙә кемдер ҡунаҡ саҡырырға ҡыйынһынһа йәки килгән кешегә ишек асмаһа, был яман тип һанала.  Ишектәрҙең дә, күңелдең дә асыҡ булыуы зарур. Ата-бабабыҙ ҡунаҡсыллыҡты “ризыҡҡа бирелгән бәрәкәт” тип һанаған. Ул Исламда юғары баһалана.

“Ҡунағына хөрмәт күрһәткән мөьмин Аллаһ Тәғәләнең барлығына һәм берлегенә, ҡиәмәт көнөнә инаныуын раҫлай”, – тигән пәйғәмбәребеҙ Мөхәммәт ғәләйһис-сәләм.  Пәйғәмбәребеҙ билдә­ләгәнсә, мосолман ҡунағына өс көн дауамында хөрмәт күрһәтергә тейеш. 