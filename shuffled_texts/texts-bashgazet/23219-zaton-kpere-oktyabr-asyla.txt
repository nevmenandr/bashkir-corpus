Өфөләге Затон күпере үҙенсәлекле яһалма ҡоролмалар иҫәбенә ингән.  Башҡортостан иһә уның 1,5 миллиард һумын аласаҡ.  Быйыл октябрҙә Өфөлә “Платон” системаһына йыйылған аҡса иҫәбенә төҙөлгән күперҙәрҙең береһе асыла.
 Әле Ағиҙел йылғаһы аша һалынған күперҙә эш 90 процентҡа тамамланған.  Бында өс һыҙатлы хәрәкәт ойоштороу күҙаллана. Асфальт-бетон ҡатламы һалыуға әҙерлек бара, йәйәүлеләр өсөн юл төҙөлә, шау-шыуҙан һаҡлағыс экрандар ҡуйыла.  Дөйөм алғанда, дәүләт ҡаҙнаһынан йүнәлтелгән аҡсаға 19 төбәктәге 31 күперҙе реконструкциялау ҡарала. Рәсәй Хөкүмәте бойороғона ярашлы бындай ҡоролмалар төҙөүгә һәм ғәмәлдәгеләрен төҙөкләндереүгә 12 миллиард һум аҡса бүленгән.  Күперҙең оҙонлоғо 830 метрҙан ашып китәсәк. 