Радий Хәбиров был турала оператив кәңәшмәлә белдерҙе.

— Рөстәм Хәбиб улын Премьер-министр сифатында эшен дауам итеүҙе һораным.  Һигеҙ вице-премьерҙың отставкаһын ҡабул иттем.  Хөкүмәт Аппараты етәксеһе Илшат Тажетдинов, ауыл хужалығын көйләгән Илшат Фәзрахманов һәм республиканың Мәскәүҙәге тулы хоҡуҡлы вәкиле Фәрхәд Самедов вазифаларын ваҡытлыса башҡарасаҡ. Бындай уйланылған ҡарар уларҙың өлгөрөп еткән етәкселәр булыуын күрһәтә.  Тәжрибәһен һәм оҫталығын артабан да файҙаланырға теләйҙәр икән, үҙ урынын улар табыр, — тине Радий Хәбиров.
 Премьер-министр Рөстәм Мәрҙәновтың урынбаҫарҙары төбәк Башлығы вазифаһын ваҡытлыса башҡарыусыға отставкаға сығыу үтенесе менән мөрәжәғәт итте. 