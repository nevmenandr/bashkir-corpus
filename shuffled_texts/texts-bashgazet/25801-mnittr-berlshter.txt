Семинар барышында II класс уҡыусылары менән дәрестән тыш эш уҙғарыу өсөн “Өфө ҡалаһының иҫтәлекле урындары” һәм “Бәләбәй ҡалаһы буйынса сәйәхәт” тигән оҫталыҡ дәрестәре күрһәтелде.  Бәләбәй башҡорт гимназия-интернаты уҡыусылары өсөн үҙ һәләттәрен үҫтерергә, төрлө мәҙәниәтлелек юҫығында фекерләп өйрәнергә, йәмғиәткә уңышлы яраҡлашырға, милли йолаларҙы һәм ҡиммәттәрҙе үҙләштерергә мөмкинлек биреүсе киңлек булдырылды, — тине семинарҙың ғилми етәксеһе, педагогия фәндәре кандидаты, Башҡорт дәүләт педагогия университетының башланғыс белем биреү теорияһы һәм методикаһы кафедраһы доценты Екатерина Савельева. “Бөгөн халыҡтарҙың мәҙәни ҡиммәттәрен һаҡлап ҡалыу – мәктәп уҡыусыларына тәрбиә биреү йәһәтенән тәү сираттағы бурыс”, – тиелде семинарҙа.  Бәләбәй районының мәғариф системаһы эшмәкәрлегендә йолаларға һәм яңы асыштарға һәр саҡ берҙәй әһәмиәт бирелә.  Әйткәндәй, 2016 йылдың октябрендә ҡалалағы башҡорт гимназия-интернаты “Полимәҙәни мөхит шарттарында башланғыс класс уҡыусыларында ижади әүҙемлекте үҫтереү” темаһы буйынса Башҡорт дәүләт педагогия университетының селтәрле инновация майҙансығына әйләнгәйне. Әлеге йыйындың маҡсаты – башланғыс класс уҡытыусыларын тәрбиә һәм белем биреү өлкәһендәге инновациялы алымдар менән таныштырыу.  М. Аҡмулла исемендәге Башҡорт дәүләт педагогия университетының инновация майҙансығы булған Бәләбәй башҡорт гимназия-интернатында башланғыс класс уҡытыусыларының күп мәҙәниәтлелек шарттарында белем биреү маҡсатындағы дәрестән тыш эшмәкәрлеккә арналған ғилми-ғәмәли семинары уҙҙы.

 Уларҙы Башҡорт дәүләт педагогия университеты ғалимдары әҙерләгән һәм Бәләбәйҙәге башҡорт гимназия-интернатында һынаған.  Башланғыс класс уҡытыусылары полимәҙәни аралашыу шарттарында кластан тыш эш ойоштороу, уҡыусыларға был йәһәттән тәрбиә биреүҙә ғаиләнең әһәмиәте, дәрестән тыш шөғөлләнеүҙә төбәк үҙенсәлектәре тураһында докладтар менән сығыш яһаны.
— Кластан тыш эш – уҡытыу-тәрбиә биреү процесындағы төп нигеҙҙәрҙең һәм уҡыусыларҙың буш ваҡытын ойоштороу формаларының береһе ул. 