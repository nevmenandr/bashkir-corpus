Башҡорт эшҡыуары Рәсимә Мусина “Пышка” кулинария селтәренең бүлексәһен Берлинда ла асты.  Берлиндағы сауҙа урыны Өфөләге “Пышка”нан ярайһы уҡ айырыла.  Сит илдәге тәүге башҡорт милли ризыҡтары магазины ҡаланың үҙәк урамдарының береһендә урынлашҡан, тип хәбәр ителә Restoranoff.ru порталында.
 Уның биҙәлеше менән танылған “AD MODUM” бюроһы шөғөлләнгән.  Әлеге компаниялар төркөмө Өфөлә 1999 йылда барлыҡҡа килгәйне.  Рәсәйҙә уның 20 корпоратив һәм франчайзинг системаһы буйынса эшләгән 70 бүлексәһе бар. Тәҡдим ителгән менюла Өфө кулинарҙарының Tukmatsch, Pelmeni, Wareniki, Kurnik, Gubadia, Beljaschi, Tschebureki, Komроtt кеүек ризыҡтарын табырға мөмкин.