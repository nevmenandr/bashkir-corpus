Ул Башҡортостан Республикаһының бишенсе саҡырылыш Дәүләт Йыйылышы — Ҡоролтай депутаттарын 8 сентябрҙә һайлау мәсьәләләре буйынса һорауҙарға яуап бирәсәк. Аралашыу күп каналлы линияның 8-800-347-54-54 телефоны аша асыҡ форматта үтәсәк.  27 августа иртәнге сәғәт 11-ҙән 12-гә тиклем Башҡортостан Республикаһының Үҙәк һайлау комиссияһы рәйесе Хәйҙәр Арыҫлан улы Вәлиев ҡатнашлығында “Тура бәйләнеш” үтә.  Х.А. Вәлиевтең яуаптары республика гәзиттәрендә баҫыласаҡ, Үҙәк һайлау комиссияһының www.cikrb.ru сайтында урынлаштырыласаҡ. Был номер республиканың “Башинформсвязь”, “Мегафон” һәм “СОТЕЛ” абоненттары өсөн түләүһеҙ.  Башҡа кәрәҙле телефон операторҙарының абоненттары өсөн 8-347-250-25-95 телефоны буйынса кеҫә телефоны тарифы буйынса түләп һөйләшергә була. Һорауҙарҙы алдан уҡ 8 (347) 250-67-34 телефоны буйынса ебәрергә йәки pressa@cikrb.ru электрон адресына мөрәжәғәт итергә була, тик “Тура бәйләнеш” тигән билдә ҡуйырға кәрәк.