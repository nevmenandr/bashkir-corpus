Тикшереү барышында иҡтисади эшмәкәрлек төрҙәренең исемлеген мәғариф һәм һаулыҡ һаҡлау өлкәһендәге эшмәкәрлек менән тулыландырыр кәрәк тигән ҡарар ҡабул ителде.
 
 
    
  
 
 Эшсе төркөмдөң был ҡарары 2010 йылдың 9 декабрендә үтәсәк Бюджет, һалымдар, финанстар һәм милек мәсьәләләре буйынса комитет ултырышында тикшереләсәк.
 
 
    
  
 
 Ултырыш эшендә Бюджет, һалымдар, финанстар һәм милек мәсьәләләре буйынса комитет рәйесе Л. М. Бакусов һәм уның урынбаҫары Р. Ә. Үтәшева, Башҡортостан Республикаһы Хөкүмәте Премьер-министры урынбаҫарҙары А. Р. Ғәскәров һәм Ю. Л. Пустовгаров, Президент Хакимиәтенең бүлек мөдире Г. И. Ғәлимова, Хөкүмәттең тулы хоҡуҡлы вәкиле А. В. Лихачев, Өфө ҡалаһының ҡала Советы рәйесе урынбаҫары О. Л. Одинокова, профилле ведомстволар етәкселәре һәм йәмәғәт ойошмалары вәкилдәре ҡатнашты. Бөгөн 2010 йылдың 25 декабрендә беренсе уҡыуҙа ҡабул ителгән ”Һалым һалыуҙың ябайлаштырылған системаһын ҡулланыусы һалым түләүселәр өсөн түбән һалым күләмен билдәләү тураһында” Законы проектын тикшереү буйынса Башҡортостан Республикаһы Дәүләт Йыйылышы – Ҡоролтайҙың эшсе төркөмөнөң ултырышы үтте. 
 
 
    
  
 
 Башҡортостан Республикаһының был закон проекты тарафынан Башҡортостан Республикаһында дәүләт ярҙамын күрһәтеү сиктәрендә 2011 йылдың 1 ғинуарынан һалым һалыу объекты булараҡ сығымдар күләмендә түбәнәйтелгән килемде һайлаған һалым түләүселәргә һалым һалыу ставкаһын 15-тән 5 процентҡа тиклем түбәнәйтеү юлы менән һалым йөкләмәһен түбәнәйтеү күҙ уңында тотола. 
 
 
    
  
 
 Быға тиклем түбәнәйтелгән ставканы ҡулланыу хоҡуғы иҡтисади эшмәкәрлектең 17 төрөнә ҡағыла ине. 