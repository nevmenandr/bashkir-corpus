25 августа Башҡортостан Республикаһы Дәүләт Йыйылышы – Ҡоролтай Рәйесе, “БЕРҘӘМ РӘСӘЙ” партияһының Төбәк сәйәси советы секретары К. Б. Толкачев Башҡортостан Республикаһы Президенты Р. З. Хәмитовтың бөтә Рәсәй сәйәси партияларының төбәк бүлексәләре етәкселәре менән осрашыуында ҡатнашты.
    
   Партияларҙың граждандар йәмғиәтен төҙөүҙәге роленә арналған осрашыуҙа шулай уҡ Рәсәй Федерацияһы коммунистар партияһының Башҡорт республика комитетының беренсе секретары Р. Гарданов, Рәсәй либерал-демократик партияһының төбәк бүлексәһе координаторы Е. Былин һәм “Ғәҙел Рәсәй” партияһының төбәк бүлексәһе етәксеһе К. Шаһиморатов ҡатнаштылар.
    
  Осрашыу барышында дәүләт власы органдарының сәйәси партиялар менән үҙ-ара эшмәкәрлеге, партияларҙың төбәк бүлексәләренең республиканың социаль-иҡтисади потенциалын үҫтереүгә йүнәлтелгән проекттарҙа ҡатнашыу мәсьәләләре тикшерелде.
    
  Башҡортостан Республикаһы Президенты Р. З. Хәмитов әңгәмәлә күтәрелгән барлыҡ мәсьәләләр буйынса актив эш алып барыласағына ышаныс белдерҙе.
    
  Сәйәси партияларҙың вәкилдәре менән осрашыуҙар һәр квартал һайын үткәреләсәк тип билдәләнде.