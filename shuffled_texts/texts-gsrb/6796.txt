Башҡортостан Республикаһы Дәүләт Йыйылышы – Ҡоролтай Рйесе Константин Толкачев исеменә Татарстан Республикаһы Дәүләт Советы Рәйесе Фәрид Мөхәммәтшиндан хат килде.  Унда 2010 йылдың 4 декабрендә Өфө ҡалаһына сәфәр барышында Татарстан Республикаһы Дәүләт Советы делегацияһын йылы ҡабул итеүҙәре өсөн рәхмәт белдерелә.
    
  Өфөләге һөҙөмтәле сәфәр, яҡшы ойошторолған программа, йөкмәткеле осрашыуҙар һәм һөйләшеүҙәр Башҡортостан ере тураһында иң ыңғай тәьҫораттар ҡалдырҙы, тип һыҙыҡ өҫтөнә алына хатта.
    
  Депутаттар корпусының һәм Башҡортостан Республикаһы Дәүләт Йыйылышы – Ҡоролтай аппаратының сәфәр программаһы буйынса актив ҡатнашыуы, киләсәктәге үҙ-ара эшмәкәрлекте ойоштороу мәсьәләләре буйынса ҡыҙыҡһыныу менән әңгәмәләр алып барыуҙары, парламент-ара хеҙмәттәшлекте нығытыуға ынтылыуҙары хеҙмәттәшлекте артабан камиллаштырыу тураһында Протокол закондар сығарыу өлкәһендәге үҙ-ара эшмәкәрлекте тағы ла әһәмиәтлерәк итергә этәргес булыр, тигән һығымта яһарға мөмкинлек бирә, тиелә унда.
    
  Татарстан Республикаһы Дәүләт Советы Рәйесе Фәрид Мөхәммәтшин Башҡортостан Республикаһының парламент делегацияһын Татарстан Республикаһына яуап сәфәренә саҡырҙы.