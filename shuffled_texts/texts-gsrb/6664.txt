28 сентябрҙә Конгресс-холл бинаһында Рәсәй Федерацияһы Волга буйы федераль округы субъекттарының дәүләт власының закондар сығарыусы (вәкәләтле) органдары Ассоциацияһының XXIV ултырышы үтте. 
    
   Ултырышты асып, Ассоциацияның координаторы, Ульяновск өлкәһе Закондар сығарыу Йыйылышы Рәйесе Б. И. Зотов, Ассоциация эшендә Башҡортостан Республикаһы Президенты Р. З. Хәмитов, Рәсәй Федерацияһы Президентының Волга буйындағы Тулы хоҡуҡлы вәкиле Г. А. Рапота, Волга буйы төбәктәре парламенттары етәкселәре, Башҡортостан Республикаһы Дәүләт Йыйылышы – Ҡоролтай депутаттары, Федерация Советы ағзалары, Рәсәйҙең 14 субъектының федераль инспекторҙары, федераль һәм республика власы органдары вәкилдәре, республика шифаханалары директорҙары ҡатнаша, тип билдәләне.
    
   Ултырыш барышында төбәк парламенттарына үткән барлыҡ партиялар өсөн фракциялар ойоштороу мөмкинлеге тураһындағы, партияларҙың эшмәкәрлеген киң мәғлүмәт сараларында тигеҙ яҡтыртыу гарантиялары тураһындағы, закондар сығарыу йыйылыштарына үтмәгән партияларҙың төбәк парламенттарының пленар ултырыштарында кәмендә йылына бер тапҡыр сығыш яһау хоҡуғы тураһындағы инициативаларҙы тикшереүгә айырыуса иғтибар бүленде.
    
   Ассоциация ултырышы йомғаҡтары буйынса тейешле ҡарарҙар ҡабул ителде.