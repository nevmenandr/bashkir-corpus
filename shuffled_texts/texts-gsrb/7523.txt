Бындай эштәр алып барыу барышында йәмғиәт өсөн көнүҙәк мәсьәләләр тикшерелә.  Һуңғы ваҡытта Башҡортостан Республикаһы буйынса Эске эштәр министрлығының Координация советының дәүләткә ҡарамаған именлек структуралары менән үҙ-ара эшмәкәрлек даирәһе киңәйә.  Тәжрибә күрһәтеүенсә, хоҡуҡ һаҡлау органдары һәм йәмәғәтселек араһында үҙ-ара бәйләнеште булдырыуҙың нәтижәле ысулы – ул координация советтарының эшмәкәрлеге.  Советтың был эшкә депутаттарҙы ла йәлеп итеүе айырыуса иғтибарға лайыҡ. Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың Дәүләт төҙөлөшө буйынса комитеты рәйесе урынбаҫары Р. Р. Ишмөхәмәтов Башҡортостан Республикаһы буйынса Эске эштәр министрлығының Координация советы ултырышында ҡатнашты.  Сара 2013 йылға пландар ҡабул итеүгә һәм төбәк советтарының эшмәкәрлеген әүҙемләштереүгә арналған ине.  Депутат Координация советының йәмғиәт тормошоноң күп кенә өлкәләрҙәге эшмәкәрлегенең потенциаль мөмкинлектәрен юғары баһаланы. 