Мөһим һәм йәмғиәт өсөн әһәмиәтле мәсьәләләр тикшереү Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитет ултырышының маҡсаты булып торҙо. 
 
    
  
 “Башҡортостан Республикаһында муниципаль хеҙмәт тураһында” Башҡортостан Республикаһы Законына үҙгәрештәр индереү тураһында” БР Законы проекты Башҡортостан Республикаһы Дәүләт Йыйылышы – Ҡоролтай ултырышының көн тәртибенә индереү өсөн Президиумға йүнәлтелде. 
 
    
  
 “Урындағы үҙидара органдарына Башҡортостан Республикаһының ҡайһы бер дәүләт вәкәләттәрен тапшырыу тураһында” Башҡортостан Республикаһы Законының 1-се ҡушымтаһына аныҡлыҡ индереү характерындағы үҙгәрештәр индереүсе закон проекты ла беренсе уҡыуҙа тикшереләсәк.  Атап әйткәндә, 2010 йылдың 1 ғинуарынан берҙәм социаль һалымды бөтөрөү һәм мотлаҡ страховкалауға страховка взностарын индереү күрһәтелгән законға үҙгәрештәр индереүҙе талап итә. 
 
    
  
 Ошо һәм башҡа закон проекттары Башҡортостан Республикаһы Дәүләт Йыйылышы – Ҡоролтай ултырышының көн тәртибенә индереү өсөн Президиумға йүнәлтелде.