27 октябрҙә Башҡортостан парламенты бинаһында Башҡортостан Республикаһы Дәүләт Йыйылышы – Ҡоролтай Рәйесе К.Б. Толкачев “РӘСӘЙҘЕҢ ТЕРӘГЕ” Дөйөм Рәсәй йәмәғәт ойошмаһы Президенты С. Р. Борисов менән осрашты.
    
  Әңгәмә барышында К. Б. Толкачев Башҡортостандың ижтимағи-сәйәси һәм социаль-иҡтисади хәленә баһа бирҙе, эшҡыуарлыҡты үҫтереү өлкәһендәге дәүләт сәйәсәтен тормошҡа ашырыу, был өлкәләге закондар базаһын камиллаштырыуҙың бөгөнгө хәле һәм артабанғы перспективалары тураһында һөйләне.
    
  Ҡунаҡтар Башҡортостандағы ауыл хужалығы, етештереү өлкәһендәге хәл менән ҡәнәғәт булыуҙарын белдерҙеләр.
    
  Осрашыуҙа шулай уҡ Башҡортостан Республикаһы Дәүләт Йыйылышы – Ҡоролтай Секретариаты Етәксеһе З. И. Еникеев, Башҡортостан Республикаһы Дәүләт Йыйылышы – Ҡоролтай Рәйесе урынбаҫары Р. Н. Зинуров, Башҡортостан парламентының даими Комитеттары етәкселәре, “Берҙәм Рәсәй” партияһының Башҡортостан бүлексәһе башҡарма комитеты Етәксеһе Р. А. Миғранов, “РӘСӘЙҘЕҢ ТЕРӘГЕ” Дөйөм Рәсәй йәмәғәт ойошмаһының Төбәк бүлексәһе рәйесе Д. М. Мусин һәм башҡа вәкилдәр ҡатнашты.