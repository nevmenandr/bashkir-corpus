Бөгөн парламент бинаһында Башҡортостан Республикаһының аҙыҡ-түлек баҙарындағы хәлгә күҙәтеүҙе тормошҡа ашырыу буйынса эшсе төркөмдөң ултырышы үтте.
    
  Ултырышта ҡатнашыусылар “Башҡортостан Республикаһында аҙыҡ-түлек продукттарының сифатын һәм хәүефһеҙлеген тәьмин итеү буйынса саралар тураһында” Башҡортостан Республикаһы Законы проектын әҙерләү мәсьәләһен тикшерҙеләр.
    
  - Бөгөнгө көндә граждандарыбыҙ сифатһыҙ аҙыҡ-түлек продукттарын һатып алыуҙан яҡланмаған, - тип билдәләне Сәнәғәт, транспорт, төҙөлөш, элемтә һәм эшҡыуарлыҡ буйынса комитет рәйесе урынбаҫары Е.А. Родина.  - Тәҡдим ителгән закон проекты дәүләт власы органдары ҡатнашлығында аҙыҡ-түлек продукттарының сифатын һәм хәүефһеҙлеген тәьмин итеүгә бәйле мөнәсәбәттәрҙе көйләүгә йүнәлтелгән.  Ултырышта эшсе төркөм ағзалары закон проекты тарафынан билдәләнгән аныҡ сараларға айырым туҡталып үттеләр.