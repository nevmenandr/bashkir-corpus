Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитеты социаль әһәмиәткә эйә булған бер нисә мөһим мәсьәләне тикшерҙе.
    
  “Башҡортостан Республикаһында урындағы үҙидара тураһында” һәм “Башҡортостан Республикаһында граждандарҙың милли-мәҙәни берләшмәләре тураһында” Башҡортостан Республикаһы Закондарына үҙгәрештәр индереү планлаштырылған.
    
  Бынан тыш “Башҡортостан Республикаһы дәүләт власы органдарының Рәсәй Федерацияһы субъекттарының дәүләт власы органдары менән килешеүҙәре тураһында” Башҡортостан Республикаһы Законына үҙгәрештәр индереү тураһында” БР Законына төҙәтмәләр раҫланды.
    
  “Һайлауҙар тураһында Башҡортостан Республикаһы Кодексына үҙгәрештәр индереү тураһында” БР Законы проектын әҙерләү федераль закондар менән ярашлы хәлгә килтереү менән бәйле.   
    
  Закон проекты тарафынан Башҡортостан Республикаһында муниципаль райондың, ҡала округының, биләмәнең һайлау комиссиялары һанын үҙгәртеү тәҡдим ителә. 