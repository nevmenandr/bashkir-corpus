Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың
    
  утыҙ алтынсы ултырышы сиктәрендә Башҡортостан Республикаһы Президенты Рөстәм Зәки улы Хәмитов Башҡортостан Республикаһы Дәүләт Йыйылышы – Ҡоролтайға Мөрәжәғәтнамә менән сығыш яһаны.
    
  Башҡортостан Республикаһы Президентының Мөрәжәғәтнамәһе “Йәмғиәттең власҡа ышанысын нығытыу – уңышлы үҫештең нигеҙе” тип атала.
    
  Үҙенең сығышын Рөстәм Зәки улы Хәмитов республикалағы сәйәси хәлгә характеристика биреүҙән башланы.
    
  - Властың алмашыныуы, айырыуса Рәсәйҙә, һәр ваҡыт ҙур һынау ул, һәм мин үҙемдең бөгөнгө Башҡортостан Республикаһы Дәүләт Йыйылышы – Ҡоролтайға беренсе Мөрәжәғәтнамәмдә, Башҡортостандың сәйәси системаһы был һынау аша үтте, тип әйтә алыуыма шатмын. 
    
  - Республикабыҙ алдында торған мәсьәләләр ябайҙан түгел, - тине Рөстәм Хәмитов, - уларҙы уңышлы хәл итер өсөн барлыҡ йәмғиәт көстәренең тупланыуы мөһим.
    
  Башҡортостан Республикаһы Президентының Мөрәжәғәтнамәһе регион үҫешенең стратегияһын билдәләй, шунлыҡтан ул һәр ваҡыт йәмғиәт араһында ҙур резонанс тыуҙыра.  Был документта Башҡортостан үҫешенең ижтимағи-сәйәси, социаль-иҡтисади һәм рухи-мәҙәни үҫеше, кеше һәм йәмғиәт мәнфәғәттәренә республиканың артабанғы камиллашыу юлдары билдәләнә.