Ҡурсаулыҡ бөрйән популяцияһы нигеҙендә барлыҡҡа килтерелгән башҡорт бал ҡорттарының нәҫелен таҙа итеп һаҡлау өсөн кәрәк, Бөрйән районында булдырылған “Алтын солоҡ” ҡурсаулығы ғына етмәй тине ул. 
    
  Әңгәмә һөҙөмтәләре буйынса үҙенең фекерен Аграр мәсьәләләр, экология һәм тәбиғәтте файҙаланыу буйынса комитет рәйесе урынбаҫары В. И. Лебедьков сығыш яһаны.
    
  - Ҡортсолоҡто үҫтереү, һис һүҙһеҙ, перспективалы һәм мөһим йүнәлеш, ләкин был мәсьәләгә ныҡлы уйлап тотонор кәрәк: ул ошо райондарҙа йәшәүселәр өсөн уңайһыҙлыҡтар тыуҙырмаҫмы һәм нисегерәк мөмкин тиклем нәтижәле итеп хужалыҡ эшмәкәрлеген алып барырға, тине Валерий Иванович. Башҡортостан Республикаһы Дәүләт Йыйылышы – Ҡоролтайҙың Аграр мәсьәләләр, экология һәм тәбиғәтте файҙаланыу буйынса комитеты ултырышында күтәрелгән мәсьәләләрҙең береһе – республикала ҡортсолоҡто үҫтереү булды. 
    
  “Ҡортсолоҡ тураһында” Башҡортостан Республикаһы Законының үтәлеше сиктәрендә Башҡортостан Республикаһында ҡортсолоҡтоң хәле һәм үҫеш перспективалары хаҡында мәғлүмәт менән Ҡортсолоҡ һәм апитерапия буйынса башҡорт ғилми-тикшеренеү үҙәгенең генераль директоры Әмир Ишемғолов сығыш яһаны.
    
  Ул статистика мәғлүмәттәрен, республикалағы бал запастарының потенциалын һәм Башҡортостан Республикаһында ҡортсолоҡто үҫтереүгә кәртә булып торған факторҙарҙы атап үтте.
    
  Тикшереү барышында Әмир Ишемғолов Башҡортостан территорияһында бал ҡорттары өсөн ҡурсаулыҡ булдырыу тәҡдиме менән сыҡты. 