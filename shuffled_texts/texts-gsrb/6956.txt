Беҙҙең бурыс – быуындар буйы йыйылып килгән хеҙмәт емештәрен һаҡлау һәм мәғариф учреждениеларының һалынған системаһын артабан үҫтереү, - тине Р. Бикбаев. Комитет рәйесе Р. Бикбаев билдәләүенсә, бәләкәй мәктәптәрҙе ябыу, педагогтарҙың социаль хәлен яҡшыртыу, мәктәптәрҙә өҫтәмә белем биреүҙе һаҡлап ҡалыу менән бәйле һорауҙар буйынса депутаттарға йыш мөрәжәғәт итәләр.
    
  - Уҡытыусыларҙың бай тәжрибәһен һаҡлап ҡалыуҙың, уны байытыуҙың ни тиклем мөһим икәнен беҙ яҡшы аңлайбыҙ.  Башҡортостан Республикаһы Дәүләт Йыйылышы – Ҡоролтайҙың Мәғариф, фән, мәҙәниәт, спорт һәм йәштәр эштәре буйынса комитетының “Башҡортостан Республикаһында мәғариф системаһын үҫтереү перспективалары” темаһына парламент тыңлауҙарын үткәреүҙе ойоштороу буйынса ултырышы үтте.
    
  Унда Башҡортостан Республикаһы Дәүләт Йыйылышы – Ҡоролтай депутаттары – Мәғариф, фән, мәҙәниәт, спорт һәм йәштәр эштәре буйынса комиты ағзалары, Башҡортостан Республикаһының Мәғариф министры Ә. Ғаязов, Мәғариф өлкәһендә контроль һәм күҙәтеү буйынса идаралыҡ начальнигы Ә. Ғәниева, Башҡортостан мәғарифты үҫтереү институты ректоры Р. Мәжитов, Стәрлетамаҡ дәүләт педагогия академияһы ректоры вазифаһын башҡарыусы В. Биглов, Рәсәй Фәндәр академияһы Өфө ғилми үҙәгенең Тарих, тел һәм әҙәбиәт институты директоры Ф. Хисаметдинова, Башҡортостан Республикаһы Дәүләт Йыйылышы – Ҡоролтай Секретариатының яуаплы хеҙмәткәрҙәре ҡатнашты.
    
  Ултырышта ҡатнашыусылар был өлкәләге проблемалы мәсьәләләрҙе лә урап үтмәне. 