Бөгөн Башҡортостан Республикаһының рәсми делегацияһы составына ингән Башҡортостан Республикаһы Дәүләт Йыйылышы – Ҡоролтай депутаттары Рәсәй Федерацияһы Федераль Йыйылышының Дәүләт Думаһындағы Башҡортостан көндәренә арналған сараларҙа ҡатнаша. 
    
  Рәсәй парламентының түбәнге палатаһында үткәрелгән сара сиктәрендә төбәктең социаль-иҡтисади потенциалын һәм инвестициялар йәлеп итеүсәнлеген күрһәтеүсе күргәҙмә экспозиция эшләйәсәк.
    
  Сараның программаһына ярашлы, депутаттар төбәккә презентация үткәреүҙә, шулай уҡ федераль парламенттың депутаттары менән эшлекле осрашыуҙарҙа ҡатнашасаҡтар.
    
  Алдан билдәләнгән план буйынса Башҡортостан парламенты депутаттары Рәсәй Федерацияһының Федераль Йыйылышындағы коллегалары менән социаль сәйәсәт, төҙөлөш һәм ер мөнәсәбәттәре, сәнәғәт, иҡтисади сәйәсәт һәм эшҡыуарлыҡ мәсьәләләренә ҡағылған проблемаларҙы тикшерәсәк.
    
  Саралар сиктәрендә Башҡортостан парламенты спикеры К. Б. Толкачевтың сығыш яһауы планлаштырылған.