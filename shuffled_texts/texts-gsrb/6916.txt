Уның һөҙөмтәләре ҡатын-ҡыҙҙың хоҡуҡтарын яҡлауға йүнәлтелгән закон проекттарын әҙерләү процесында ҡулланылыр, тип иҫәпләйем, – тине Йомабикә Ильясова.  2 мартта Благовещенск ҡалаһындағы 6 һанлы урта дөйөм белем биреү мәктәбендә “Ҡатын-ҡыҙ – ғаилә усағын һәм ырыуҙы һаҡлап ҡалыусы” темаһына арналған фәнни-ғәмәли конференция булды.
    
  Сарала Башҡортостан Республикаһы Дәүләт Йыйылышы – Ҡоролта депутаты, “Башҡортостан ҡыҙы” журналының баш мөхәррире Йомабикә Ильясова һәм Башҡортостандың Ҡатын-ҡыҙҙар союзы рәйесе Рәшиҙә Солтанова ҡатнашты.
    
  - Конференцияның төп темаһы булып демография, һаулыҡ һаҡлау, ғаилә, хәҙерге йәмғиәттә ҡатын-ҡыҙҙың роле мәсьәләләрен тикшереү торҙо.   