Был проект Башҡортостан Республикаһының башҡарма органдары тарафынан милли мәҙәниәтте һаҡлау һәм үҫтереүгә хоҡуҡты тәьмин итеү мәсьәләләрен аныҡлауға йүнәлтелгән.
 
    
  
 Депутаттарҙың ҡарары буйынса икенсе уҡыуҙа “Башҡортостан Республикаһында граждандарҙың мөрәжәғәттәре тураһында” Башҡортостан Республикаһы Законының 7-се статьяһына үҙгәрештәр индереү тураһындағы мәсьәлә тикшереләсәк.  Был закон проекты граждандарҙың дәүләт органдарына, урындағы үҙидара органдарына һәм вазифалы кешеләргә мөрәжәғәт итеү өлкәһендәге гарантияларҙы нығытыуға йүнәлтелгән.
 
    
  
 “Һайлауҙар тураһында Башҡортостан Республикаһы Кодексына үҙгәрештәр индереү тураһында” БР Законы проекты ла Президиумға йүнәлтелде.
 
    
  
 Беренсе уҡыуҙа парламент “Башҡортостан Республикаһының Нуриман районында георграфик объекттарҙың барлыҡҡа килеүе тураһында” Законы проектын тикшерәсәк.  Ул Нуриман районы территорияһында “Пушкино” һәм “Кировский” торама пункттарының барлыҡҡа килеүен күҙ уңында тота. Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитеты социаль әһәмиәткә эйә булған бер нисә мөһим мәсьәләне тикшерҙе.
 
    
  
 Федераль закондарҙағы үҙгәрештәргә ярашлы “Башҡортостан Республикаһында урындағы үҙидара тураһында” Башҡортостан Республикаһы Законына үҙгәрештәр индереү планлаштырылған.
 
    
  
 “Башҡортостан Республикаһында граждандарҙың милли-мәҙәни берләшмәләре тураһында” Башҡортостан Республикаһы Законы проекты өсөнсө уҡыуҙа тикшереләсәк. 