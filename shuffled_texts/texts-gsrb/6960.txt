“Мәғариф тураһында” законының үтәлешен контролдә тотоу маҡсатында Башҡортостан Республикаһы Дәүләт Йыйылышы – Ҡоролтай Рәйесе К. Толкачев ҡарары менән булдырылған депутаттарҙың эшсе төркөмө үҙенең эшен дауам итә.
 
    
  
 Эшсе төркөмдөң бурыстары булып 2011 йылдың февраленән алып апреленә тиклем республика район һәм ҡалаларының мәғариф учреждениеларында булып, тикшереүҙәр үткәреү тора.
 
    
  
 Уларҙы тикшереү ваҡытында дәүләт һәм туған телдәрҙе уҡытыу кимәле, методик ҡулланмаларҙың, туған телде өйрәнеү өсөн махсус кабинеттарҙың булыуы, китаптар менән тәьмин ителеш, уҡытыусыларҙың квалификация кимәле, педагогик стажы һәм башҡалар тикшереләсәк.