Башҡортостан Республикаһы Дәүләт Йыйылышы – Ҡоролтайҙың Мәғариф, фән, мәҙәниәт, спорт һәм йәштәр эштәре буйынса комитет ултырышының көн тәртибе биш мәсьәләнән торҙо.
    
  “Балалар, үҫмерҙәр, йәштәр клубтары һәм үҙәктәре эшмәкәрлегенә ярҙам итеү тураһында” Башҡортостан Республикаһы Законына үҙгәрештәр индереү тураһында”, “Башҡортостан Республикаһы халыҡтарының мәҙәни мираҫы объекттары (тарих һәм мәҙәниәт ҡомартҡылары) тураһында” Башҡортостан Республикаһы Законына үҙгәрештәр индереү тураһында”, “Башҡортостан Республикаһында йәштәр сәйәсәте тураһында” Башҡортостан Республикаһы Законының 19-сы статьяһына үҙгәреш индереү тураһында” БР закондары проекттары тикшерелде һәм парламент ултырышының көн тәртибенә индереү өсөн Президиумға йүнәлтелде.
    
  Шулай уҡ алдағы Президиум ултырышында “Башҡортостан Республикаһында ғилми һәм ғилми-техник эшмәкәрлек тураһында” Башҡортостан Республикаһы Законының 5-се статьяһына үҙгәреш индереү тураһында” һәм “Башҡортостан Республикаһында физик культура һәм спорт тураһында” Башҡортостан Республикаһы Законының 14-се статьяһына үҙгәреш индереү тураһында” БР закондары проекттары тикшереләсәк.