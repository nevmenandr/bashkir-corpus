Башҡортостан парламенты бинаһында хәрбиҙәрҙең ғүмерен ҡыйған “Булгаково–Бекетово” юлындағы юл-транспорт фажиғәһен өйрәнеү буйынса комиссия составына ингән Башҡортостан Республикаһы Дәүләт Йыйылышы – Ҡоролтай депутаттарының Павел Горин һәм Радик Ишдәүләтовтың туғандары менән сираттағы осрашыуы үтте.
 
 
    
  
 
  Осрашыуҙа Комиссия хәрбиҙәрҙең туғандарына үткән осрашыу мәленән алып эшләнгән эш тураһында мәғлүмәт бирҙе.  Атап әйткәндә, комиссия ағзалары һалдаттар йәшәгән һәм хеҙмәт иткән шарттар менән танышты, һөҙөмтәлә шарттар ҡәнәғәтләнерлек тип билдәләнде.
 
 
    
  
 
  Тикшереү темаһына әйләнеп ҡайтып, Башҡортостан Республикаһы Дәүләт Йыйылышы – Ҡоролтай Комитеты рәйесе, Комиссия етәксеһе З. Н. Сафин, өлкән сержант Алексей Булыгинға ҡарата Енәйәт кодексының 286-сы статьяһының 1 өлөшө буйынса вазифа вәкәләттәрен арттырыу өлөшөндә енәйәт эше асылған, тип белдерҙе.
 
 
    
  
 
  Бәхетһеҙлеккә тарыусыларҙың туғандары депутаттарҙың эшмәкәрлеге өсөн рәхмәт белдерҙеләр һәм Комиссияның эште ошо юҫыҡта дауам итеүен һоранылар. 
 
 
    
  
 
 Ә Комиссия ағзалары, үҙ сиратында, артабан да ғәмәлдәге закондарға ярашлы төрлө яҡлап ярҙам күрһәтергә вәғәҙә иттеләр.