Шуға күрә иң оптималь вариант булып белгестәргә эш урынынан хеҙмәт торлаҡтары биреү тора.  Урындағы үҙидара һәм йәмәғәт берләшмәләре буйынса комитет тарафынан был мәсьәлә муниципалитеттар менән берлектә өйрәнелде, - тине Рөстәм Күзбәков.
 
    
  
 Башҡортостан Республикаһы Дәүләт Йыйылышы – Ҡоролтай Рйесе К. Б. Толкачев парламенттың профилле комитеттарына мәсьәләне ныҡлап өйрәнергә һәм ярашлы тәҡдимдәр индерергә ҡушты. Кисә Башҡортостан Республикаһы Дәүләт Йыйылышы – Ҡоролтай Президиумы ултырышында депутаттар тарафынан бюджет өлкәһендә эшләүселәрҙең (врачтар, уҡытыусылар) торлаҡ шарттарын яҡшыртыу кәрәклеге тураһындағы мәсьәлә күтәрелде. 
 
    
  
 Был мәсьәләне тикшереүгә парламентарийҙар “Рәсәй граждандарына – осһоҙ һәм уңайлы торлаҡ”, “Агросәнәғәт комплексын үҫтереү”, “Мәғариф”, “Сәләмәтлек” өҫтөнлөклө милли проекттарын тормошҡа ашырыу буйынса контроль тураһындағы мәғлүмәтте тыңлағандан һуң күстеләр.
 
    
  
 Урындағы үҙидара һәм йәмәғәт берләшмәләре буйынса комитет рәйесе Р. С. Күзбәков, элекке тәжрибәле һаулыҡ һаҡлау хеҙмәткәре булараҡ, торлаҡ мәсьәләләренең киҫкен тороуы сәбәпле медицина уҡыу йорттарын тамамлаусыларҙың райондарға ҡайтырға теләмәүҙәрен билдәләп үтте.
 
    
  
 – Врачтарҙың эш хаҡы кимәле йәш белгестәргә торлаҡ һатып алырға мөмкинлек бирмәй. 