Рәсәй Федерацияһының башҡа бер субъекты менән дә бындай уртаҡ эшсе төркөм барлыҡҡа килтерелмәгән ине,”- тине.
    

  "Башинформ" мәғлүмәт агентлығынан Марина Шумилованың материалдарынан. Эшсе төркөмдө парламент рәйестәренең урынбаҫарҙары етәкләйәсәк.  Әйтеп үтергә кәрәк, был Татарстан парламенты практикаһында беренсе тәжрибә.  Татарстан һәм Башҡортостан парламенттары спикерҙары Фәрид Мөхәммәтшин һәм Константин Толкачев 4 декабрҙә Өфө ҡалаһында Татарстан Республикаһы Дәүләт Советы һәм Башҡортостан Республикаһы Дәүләт Йыйылышы – Ҡоролтай араһында хеҙмәттәшлекте артабан камиллаштырыу тураһында Протоколға ҡул ҡуйҙылар.
    
  Протоколға ҡул ҡуйыу ике республиканың закондар сығарыу органдары араһында 1997 йылдың 22 мартындағы хеҙмәттәшлек тураһында Килешеүҙе артабан үҫтереү маҡсатында тормошҡа ашырыла.
    
  Протокол ике республиканың депутаттары, комитеттары, комиссиялары, депутаттар берләшмәләре, депутаттар комиссиялары һәм парламент аппараттарының үҙ-ара хеҙмәттәшлек итеүҙәренең өҫтөнлөклө йүнәлештәрен билдәләй.
    
  Татарстан Республикаһы Дәүләт Советы Рәйесе Фәрид Мөхәммәтшин: “Тағы ла тәрәнерәк хеҙмәттәшлек итеү өсөн ике парламент депутаттарынан торған эшсе төркөм барлыҡҡа килтерелә. 