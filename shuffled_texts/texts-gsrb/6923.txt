Тимәк, Башҡортостан Республикаһында яңы уҡыу йылы башынан уҡ уҡытыусыларҙың уртаса эш хаҡы кимәле арта башлаясаҡ Башҡортостан Республикаһы дүртенсе саҡырылыш Дәүләт Йыйылышы – Ҡоролтай Рәйесе урынбаҫары Л.С. Ғүмәрова Рәсәй Федерацияһының Мәғариф министры Андрей Фурсенко үткәргән кәңәшмәлә ҡатнашты.
 
    
  
 Кәңәшмә Рәсәй Федерацияһы Хөкүмәте Рәйесе В. В. Путиндың уҡытыусыларҙың эш хаҡын арттырыу тураһындағы ҡарарын тормошҡа ашырыу мәсьәләләренә арналған ине.
 
    
  
 Башҡортостан Республикаһының Мәғариф министрлығы һәм Башҡортостан Республикаһы буйынса Дәүләт статистикаһы Федераль хеҙмәте мәғлүмәттәре буйынса 2010 йылда уҡытыусыларҙың уртаса эш хаҡы республикала 12 692,6 һум булған. 
 
    
  
 Башҡортостан Республикаһы дүртенсе саҡырылыш Дәүләт Йыйылышы – Ҡоролтай Рәйесе урынбаҫары Л.С. Ғүмәрова билдәләүенсә, алдан иҫәпләүҙәр буйынса республика федераль үҙәктән быйыл уҡ 734 млн һум аҡса алыу мөмкинлегенә эйә. 
 
    
  
 - Был аҙнала ошо ҡарарҙың үтәлеше буйынса тәҡдимдәр әҙерләп тапшырыр кәрәк.  Рәсәй Федерацияһы субъекттарына аҡсалар быйылғы йылдың авгусында киләсәк. 