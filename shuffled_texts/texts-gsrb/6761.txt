2010 йылдың 25 ноябрендә Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың
    
  утыҙ икенсе ултырышы үтте.
    
  Ултырышта иң тәүҙә Башҡортостан Республикаһы Президенты тарафынан тәҡдим ителгән Башҡортостан Республикаһының айырым суд участкаларының мировой судьялары вазифаларына кандидатуралар раҫланды.
    
  Яҡын арала “Башҡортостан Республикаһының норматив хоҡуҡи акттары тураһында”, “Башҡортостан Республикаһы Дәүләт Йыйылышы – Ҡоролтай депутаты статусы тураһында” , “Мәғариф тураһында” һәм башҡа закондарға үҙгәрештәр индереүсе хоҡуҡи акттар закон статусын аласаҡтар.
    
  Бөгөнгө ултырышта бюджет документтары ла ҡабул ителде.  “Башҡортостан Республикаһы Дәүләт Йыйылышы – Ҡоролтай депутаты Изотов Алексей Николаевичтың вәкәләттәрен ваҡытынан алда туҡтатыу тураһында” Башҡортостан Республикаһы Дәүләт Йыйылышы – Ҡоролтай ҡарары проекты А. Н. Изотовтың Стәрлетамаҡ ҡалаһы Хакимиәте башлығы итеп тәғәйенләнеүе сәбәпле ҡабул ителде. Улар – “Башҡортостан Республикаһының 2011 йылға бюджеты тураһында”, “Башҡортостан Республикаһының Республика мотлаҡ медицина страховкалауы фондының 2011 йылға бюджеты тураһында” закондары һәм Башҡортостан Республикаһының 2011 йылға һәм 2013 йылға тиклем осорға социаль-иҡтисади үҫешен күҙаллау проекты.
    
  Депутаттар Рәсәй Федерацияһы Федераль Йыйылышының Федерация Советы ағзаһы - Башҡортостан Республикаһы дәүләт власының башҡарма органынан вәкил А.Р. Ғәскәров кандидатураһын килешеү тураһында ҡарар ҡабул иттеләр.
    
  Бынан тыш Башҡортостан Республикаһы Дәүләт Йыйылышы – Ҡоролтайҙың башҡа ҡарарҙары ла хуплау тапты. 