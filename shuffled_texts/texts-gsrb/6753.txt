18 ноябрҙә Башҡортостан Республикаһы Дәүләт Йыйылышы – Ҡоролтай Йортонда “Рәсәй Федерацияһының 2020 йылға тиклем һыу стратегияһы һәм уны Башҡортостан Республикаһы территорияһында тормошҡа ашырыу юлдары” тигән мәсьәлә буйынса парламент тыңлауҙары үтте.
    
  Тыңлауҙарҙа Башҡортостан Республикаһы Дәүләт Йыйылышы – Ҡоролтай депутаттары, Президент Хакимиәте, Башҡортостан Республикаһы Дәүләт Йыйылышы – Ҡоролтай Секретариаты, Башҡортостан Республикаһы Хөкүмәте вәкилдәре, дәүләт власының башҡарма органдары һәм республиканың урындағы үҙидара органдары, мәғариф, фән, йәмәғәт берләшмәләре, киң мәғлүмәт саралары вәкилдәре ҡатнашты.
    
  Парламент тыңлауҙарын Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев алып барҙы.
    
  Унда шулай уҡ Башҡортостан Республикаһы Дәүләт Йыйылышы – Ҡоролтай Комитеты рәйесе Ф. А. Сәйфуллин “Рәсәй Федерацияһының 2020 йылға тиклем һыу стратегияһы һәм уны Башҡортостан Республикаһы территорияһында тормошҡа ашырыу юлдары” тигән темаға доклад менән сығыш яһаны.
    
  Тыңлауҙар һуңында ҡатнашыусылар тарафынан тәҡдим ителгән рекомендациялар ҡабул ителде. 
    
  Башҡортостан парламенты спикеры К. Б. Толкачевтың һәм Дәүләт Йыйылышының Комитет рәйесе Ф. А. Сәйфуллиндың сығыштарының тексы менән һеҙ сайттың рус телендәге вариантында таныша алаһығыҙ.