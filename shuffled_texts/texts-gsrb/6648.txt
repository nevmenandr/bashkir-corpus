Дәүләт төҙөлөшө буйынса комитет ағзалары ултырышы Башҡортостан Республикаһы буйынса айырым суд участкаларының мировой судьялары кандидатураларын тикшереүҙән башланды.
 
    
  
 Ултырыш барышында “Башҡортостан Республикаһында Кеше хоҡуҡтары буйынса вәкил тураһында” Башҡортостан Республикаһы Законына үҙгәрештәр индереү тураһында” БР Законы проекты тулыһынса ҡабул итеүгә тәҡдим ителде.
 
    
  
 Паламентарийҙар тарафынан яңы закон проекттары ла тикшерелде.  Унда “Башҡортостан Республикаһының мировой судьялары тураһында” Башҡортостан Республикаһы Законының 9-сы статьяһына үҙгәреш индереү тураһында” БР Законы проектының концепцияһы хуплау тапты.  Комитетта шулай уҡ Башҡортостан Республикаһының мировой судьялары эшмәкәрлеге хаҡында мәғлүмәт алыу мөмкинлеген тәьмин итеү тәртибе тикшерелде.
 
    
  
 “Башҡортостан Республикаһы Хөкүмәте тураһында” Башҡортостан Республикаһы Законының 23-сө һәм 24-се статьяларына үҙгәрештәр индереү тураһында” БР Законы проекты буйынса актив әңгәмә барҙы.
 
    
  
 Ултырышта “Башҡортостан Республикаһы Дәүләт Йыйылышы – Ҡоролтай депутаты статусы тураһында” Башҡортостан Республикаһы Законының 11-се статьяһына үҙгәрештәр индереү тураһында” БР Законы проекты буйынса тәҡдимдәр менән Башҡортостан Республикаһы Прокуратураһы хоҡуҡи акттарының законға ярашлылығын күҙәтеү буйынса бүлек мөдире Д. Р. Мөхәмәтшин доклад яһаны.  Закондағы үҙгәрештәр даими профессиональ нигеҙҙә эшләгән депутаттарҙың бурыстарын билдәләү өлөшөнә ҡағыла.
 
    
  
 Ултырыш аҙағында Башҡортостан Республикаһы Дәүләт Йыйылышы – Ҡоролтайҙың бер нисә ҡарар проекттары тикшерелде. 