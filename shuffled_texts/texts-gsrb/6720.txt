Татарстан Республикаһы Дәүләт Советының Законлылык һәм хоҡуҡ тәртибе буйынса комитеты ағзалары үҙҙәренең һуңғы ултырышында шундай ҡарарға килде.
 
 
    
  
 
 Иҫегеҙгә төшөрәбеҙ, Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитетының был инициативаһы Башҡортостан Республикаһы Дәүләт Йыйылышы – Ҡоролтайҙың 2010 йылдың 21 октябрендә үткән ултырышында тулыһынса хуплау тапҡан ине.
 
 
    
  
 
 Кодекстың Закон сығарыусылар тарафынан тәҡдим ителгән был редакцияһында ҡомар уйындарҙы ойоштороусылар тарафынан кәрәкле мәғлүмәт биреү тәртибен үтәмәгән, ҡомар уйындарҙа уйнаусыларҙың хәүефһеҙлеген тәьмин итеү буйынса саралар күрмәгән һәм 18 йәше тулмаған шәхестәрҙең уйын залдарына йөрөгән осраҡтары өсөн яуаплылыҡҡа тарттырыу билдәләнгән.
 
 
    
  
 
   Бынан тыш граждандарға – 5 меңгә тиклем, вазифалы шәхестәргә – 50 меңгә тиклем (айырым осраҡтарҙа уйын ҡорамалын тартып алыу менән), юридик шәхестәргә – бер миллионға тиклем (уйын ҡорамалын тартып алыу йәки эшмәкәрлекте 90 тәүлеккә туҡтатып тороу менән) күләмендәге административ штрафтар һалыу күҙ уңында тотола. “Административ хоҡуҡ боҙоуҙар тураһында Рәсәй Федерацияһы Кодексына үҙгәрештәр индереү тураһында” федераль закон проектын Рәсәй Федерацияһы Федераль Йыйылышының Дәүләт Думаһына индереү буйынса Башҡортостан Республикаһы Дәүләт Йыйылышы – Ҡоролтайҙың закондар сығарыу инициативаһы Татарстан парламенты тарафынан да яҡлау табасаҡ. 