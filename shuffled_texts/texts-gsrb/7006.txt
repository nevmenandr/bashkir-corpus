Бөгөн Башҡортостан Республикаһы Дәүләт Йыйылышы – Ҡоролтайҙың Социаль сәйәсәт һәм һаулыҡ һаҡлау буйынса комитеты инициативаһы менән Республикаһы Дәүләт Йыйылышы – Ҡоролтай бинаһында “Граждандарҙың сәләмәт тормош рәүешен формалаштырыуға булышлыҡ итеү” темаһы буйынса “түңәрәк өҫтәл” бара.
    
  Уның эшендә Башҡортостан Республикаһы Дәүләт Йыйылышы – Ҡоролтай депутаттары, Башҡортостан Республикаһының министрлыҡтары һәм ведомстволары, Рәсәй Федерацияһының Наркотиктар әйләнешенә контроль буйынса федераль хеҙмәтенең Башҡортостан Республикаһы буйынса идаралығы, “Берҙәм Рәсәй” партияһының Башҡортостан төбәк бүлексәһе, Берҙәм Рәсәйҙең Йәш гвардияһы, Йәмәғәт палатаһы һәм Башҡортостан Республикаһы Дәүләт Йыйылышы – Ҡоролтай ҡарамағындағы Йәштәр йәмәғәт палатаһы, Өфө ҡалаһы Хакимиәте, Башҡортостан Республикаһының Фәндәр академияһы, юғары уҡыу йорттары һәм киң мәғлүмәт саралары вәкилдәре ҡатнаша. 
    
  “Түңәрәк өҫтәлдә” ҡатнашыусылар республика халҡының физик культура һәм спорт менән шөғөлләнеүенә ҡағылышлы, дәүләт власы органдарында, муниципаль район һәм ҡала хакимиәттәрендә халыҡтың сәләмәт тормош рәүешен формалаштырыу буйынса алып барылған эштең нәтижәлелеген күтәреү мәсьәләләрен тикшерҙе.