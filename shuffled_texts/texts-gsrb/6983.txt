“Берҙәм Рәсәй” партияһының төбәк һәм урындағы бүлексәләрендә Башҡортостан Республикаһы Президенты Рөстәм Зәки улы Хәмитовтың Башҡортостан Республикаһы Дәүләт Йыйылышы – Ҡоролтайға Мөрәжәғәтнамәһендә ҡуйылған мәсьәләләрҙе тикшереү дауам итә.
    
  Бөгөн Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев Борай районында үткәрелгән “Берҙәм Рәсәй” партияһының урындағы бүлексәһендә үткәрелгән ултырышта ҡатнашты.
    
  “Берҙәм Рәсәй” партияһы ағзалары алдында сығыш яһап, К. Б. Толкачев былай тине:
    
  - Үҙенең Мөрәжәғәтнамәһендә Рөстәм Зәки улы республика алдында торған бурыстар ябайҙан түгел, тип билдәләне.  Уларҙы хәл итеү өсөн йәмғиәт көстәренең тупланыуы мөһим.  Шуға күрә лә беҙгә халыҡ алдында республикалағы властың намыҫлы һәм яуаплы эшләүен дәлилләр кәрәк. Ә был тупланыу граждандарҙың хөкүмәткә тулыһынса ышанған осрағында ғына мөмкин. 