Был инициативаны Иркутск өлкәһенең Закондар сығарыу Йыйылышы депутаттары ла яҡлап сығыр, тип ышанам, - тип белдерҙе Иркутск Прфсоюздар берләшмәһе рәйесе урынбаҫары Валерий Лукин.
    
  Иркутск өлкә прфсоюздар ойошмалары берләшмәһенең матбуғат хеҙмәте материалдары буйынса. Иркутск өлкә прфсоюздар ойошмалары берләшмәһе “Рәсәй Федерацияһының Хеҙмәт кодексының 129-сы, 130-сы статьяларына үҙгәрештәр индереү тураһында” федераль закон проектын Рәсәй Федерацияһы Федераль Йыйылышының Дәүләт Думаһына индереү буйынса Башҡортостан Республикаһы Дәүләт Йыйылышы – Ҡоролтайҙың закондар сығарыу инициативаһын яҡлап сыҡты.
    
  Закон проекты тарафынан минималь эш хаҡы күләмен компенсациялаусы һәм стимулләштереүсе түләүҙәрҙе иҫәпкә алмай билдәләү ҡаралған.
    
  Шулай уҡ хеҙмәт хаҡын хеҙмәткәрҙең квалификацияһына, хеҙмәт шарттарына һәм уның ауырлығына, башҡарған эшенең күләменә һәм сифатына ҡарап түләү тәҡдим ителә.
    
  – Иркутск өлкә прфсоюздар ойошмалары берләшмәһе был закондар сығарыу инициативаһын яҡлап сыға, сөнки ул ниндәй ҙә булһа дискриминацияһыҙ граждандарҙың хеҙмәт хаҡын түләү буйынса конституцион хоҡуғын гарантиялай һәм “Хеҙмәт хаҡының минималь күләме – закон буйынса” бөтә Рәсәй буйынса үткәрелгән профсоюз акцияһы сиктәренә тура килә. 