15 сентябрҙә Башҡортостан Республикаһы дүртенсе саҡырылыш Дәүләт Йыйылышы – Ҡоролтай Президиумының утыҙ дүртенсе ултырышы үтте.  Шулай уҡ һайлауҙар, юл хәрәкәте хәүефһеҙлеге тураһындағы кодекстарға үҙгәрештәр индереү буйынса эш планлаштырылған.  Бынан тыш парламенттың сираттағы ултырышының көн тәртибенә Башҡортостан Республикаһы Дәүләт Йыйылышы – Ҡоролтай ҡарарҙары проекттары индерелгән.
 
    
  
 Президиум ҡарары буйынса парламенттың сираттағы утыҙынсы ултырышы 2010 йылдың 23 сентябренә билдәләнде. Ултырышты Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев алып барҙы.
 
    
  
 Президиум ағзалары эште Башҡортостан Республикаһы Дәүләт Йыйылышы – Ҡоролтайҙың киләһе ултырышының көн тәртибенә Башҡортостан Республикаһы буйынса айырым суд участкаларының мировой судьяларын һайлау тураһындағы мәсьәләне индереү буйынса тәҡдимдән башланы.
 
    
  
 Дәүләт Йыйылышы ултырышында депутаттар “Башҡортостан Республикаһының Контроль-иҫәп палатаһы тураһында” Башҡортостан Республикаһы Законының 2-се статьяһына үҙгәреш индереү тураһында”, “Башҡортостан Республикаһы Хөкүмәте тураһында” Башҡортостан Республикаһы Законының 23-сө һәм 24-се статьяларына үҙгәрештәр индереү тураһында” һәм башҡа  БР закондары проекттарын өсөнсө уҡыуҙа тикшерәсәк.
 
    
  
  “Пушкино” һәм “Кировка” исемле яңы географик объекттарҙың барлыҡҡа килеүен күҙ уңында тотҡан “Башҡортостан Республикаһының Нуриман районында географик объекттар булдырыу тураһында”, “Башҡортостан Республикаһының социаль-иҡтисади үҫешен дәүләт күҙаллауы тураһында”, “Етем балаларға һәм ата-әсә ҡарауынан мәхрүм ҡалған балаларға социаль ярҙам буйынса өҫтәмә гарантиялар тураһында”, “Башҡортостан Республикаһында адреслы социаль ярҙам тураһында”, “Башҡортостан Республикаһының 2010 йылға бюджеты тураһында” закондарына үҙгәрештәр индереүсе закон проекттары тулыһынса ҡабул итеүгә әҙерләнгән.
 
    
  
 Икенсе уҡыуҙа тикшереү өсөн Президиум парламент ултырышының көн тәртибенә “Башҡортостан Республикаһында урындағы референдум тураһында”, “Балалар, үҫмерҙәр, йәштәр клубтары һәм үҙәктәре эшмәкәрлегенә ярҙам итеү тураһында”, “Башҡортостан Республикаһы халыҡтарының мәҙәни мираҫы объекттары (тарих һәм мәҙәниәт ҡомартҡылары) тураһында” һәм башҡа закондарына үҙгәрештәр индереүсе закон проекттары индерелде.
 
    
  
 Ундан ашыу закон проектын парламент беренсе уҡыуҙа тикшерәсәк. 