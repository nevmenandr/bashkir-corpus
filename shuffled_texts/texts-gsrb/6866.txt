Был полиэтник күрһәткестәре буйынса Рәсәй Федерацияһының бер субъектына ла урын бирмәгән һәм йөҙҙән ашыу милләт татыулыҡта, килешеп йәшәгән республикабыҙ өсөн айырыуса мөһим.  Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев республикала 2011 йылды Милләт-ара татыулыҡты нығытыу йылы тип иғлан итеүсе Башҡортостан Республикаһы Президенты Указына комментарий бирҙе. 
    
  “Тәү сиратта Башҡортостан Республикаһы Президенты Р. З. Хәмитовтың 2011 йылды Милләт-ара татыулыҡты нығытыу йылы тип иғлан итеүенең әһәмиәтлелеген билдәләп үтәйем.  Бары тик был бурыстарҙы уңышлы атҡарып сыҡҡанда һәм һәр халыҡтың мәҙәни үҙенсәлектәрен һаҡлап ҡалғанда ғына ысын хоҡуҡи дәүләт һәм демократик йәмғиәт төҙөүҙе тәьмин итеп була”.  Ышанам, республикабыҙ үҙенең уникаль ҡаҙанышын – халыҡтарҙың тарихи берҙәмлеген, уларҙың күп быуатлыҡ дуҫлығын тағы ла арттырыу өҫтөндә даими эшләйәсәк.  Һәр халыҡтың телен, мәҙәниәтен, традицияларын һаҡлау – беҙҙең төп бурыстарҙың береһе.  Бындай мөнәсәбәт республикабыҙҙа алып барылған дәүләт милли сәйәсәтенең нигеҙе булып тора.
    
  Йыйылып килгән тарихи тәжрибәһен, унда йәшәгән халыҡтың быуаттар дауамында формалашҡан мәҙәни-рухи ҡиммәттәрен аҡыллы файҙаланмай тороп, Башҡортостаныбыҙҙың артабанғы эҙмә-эҙлекле үҫеше мөмкин түгеллегенә шигем юҡ.  Шул уҡ ваҡытта халҡыбыҙҙың күп милләтле булыуы проблема итеп түгел, ә хаҡы булмаған ҡаҙаныш һәм мәҙәни күп төрлөлөк булараҡ ҡабул ителә. 