Бөгөн Башҡортостан Республикаһы дүртенсе саҡырылыш Дәүләт Йыйылышы – Ҡоролтай Президиумының сираттағы ултырышы үтте. 
    
  Президиум ҡарары буйынса Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың ғинуарҙағы ултырышында депутаттар “2010 йылда Башҡортостан Республикаһы закондары торошо” темаһына доклад тыңлаясаҡ, Башҡортостан Республикаһының айырым суд участкаларына мировой судьялар кандидатураларын раҫлаясаҡ.
    
  Депутаттар тарафынан “Башҡортостан Республикаһының судьяларына, контроль органдары хеҙмәткәрҙәренә дәүләт яҡлауы тураһында”, “Муниципаль норматив хоҡуҡи акттарҙың республика регистры тураһында” Башҡортостан Республикаһы Законына үҙгәрештәр индереү тураһында” закондары проекттарына үҙгәрештәр индереү мәсьәләһе тикшереләсәк.
    
  “Башҡортостан Республикаһы территорияһында иммунитетты ҡаҡшатыусы вирус (ВИЧ-инфекция) тыуҙырған ауырыуҙың таралыуын иҫкәртеү тураһында” Башҡортостан Республикаһы Законына үҙгәрештәр индереү тураһында” БР Законы проекты һәм эҡология һәм тәбиғәтте һаҡлау өлкәһендәге айырым закон акттары икенсе уҡыуҙа тикшерелеүгә индереләсәк.
    
  Президиум тарафынан формалаштырылған көн тәртибендә беренсе уҡыуға тәҡдим ителгән закон проекттары ла бар.
    
  Әйтәйек, “Һайлауҙар тураһында Башҡортостан Республикаһы Кодексына үҙгәрештәр индереү тураһында”, “Башҡортостан Республикаһында сит ил инвестиция эшмәкәрлеге тураһында” Башҡортостан Республикаһы Законына үҙгәрештәр индереү тураһында”, “Йылҡысылыҡ тураһында” Башҡортостан Республикаһы Законына үҙгәрештәр индереү тураһында”, “Мәғариф тураһында” Башҡортостан Республикаһы Законына үҙгәрештәр индереү тураһында”, “Мәҙәниәт тураһында” Башҡортостан Республикаһы Законына үҙгәрештәр индереү тураһында” БР закондары проектын ҡарау күҙ уңында тотола.
    
  Ултырышта “Башҡортостан Республикаһы Дәүләт Йыйылышы – Ҡоролтайҙа вәкилдәре булған сәйәси партияларҙың эшмәкәрлеген республика телеканалы һәм радиоканалы тарафынан яҡтыртҡанда уларҙың тиңлеген гарантиялау тураһында” Башҡортостан Республикаһы Законына үҙгәрештәр индереү тураһында” БР Законы проекты өҫтөндә лә эш башланасаҡ.
    
  “Башҡортостан Республикаһының дәүләт-шәхси партнерлыҡта ҡатнашыуы тураһында” һәм “Башҡортостан Республикаһында баланы (балаларҙы) уллыҡҡа алған (ҡыҙлыҡҡа алған) граждандарға бер тапҡыр бирелә торған аҡсалата пособие тураһында” яңы БР закондары проекттарына ҙур урын бирелде.
    
  Бынан тыш көн тәртибенә Башҡортостан Республикаһы Дәүләт Йыйылышы – Ҡоролтай ҡарарҙары проекттары индерелде.
    
   Парламенттың 34-се ултырышы 2011 йылдың 27 ғинуарына билдәләнгән.