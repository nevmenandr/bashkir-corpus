2010 йылдың 9 декабрендә Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанстар һәм милек мәсьәләләре буйынса комитеты ултырышы үтте.
    
  Унда 2010 йылдың 23 декабрендә үтәсәк Башҡортостан Республикаһы Дәүләт Йыйылышы – Ҡоролтай ултырышының көн тәртибенә индереү маҡсатында ”Һалым һалыуҙың ябайлаштырылған системаһын ҡулланыусы һалым түләүселәр өсөн түбән һалым күләмен билдәләү тураһында” БР Законы проекты тикшерелде.
    
  Башҡортостан Республикаһы законы проекты тарафынан Башҡортостан Республикаһында дәүләт ярҙамын күрһәтеү сиктәрендә һалым һалыу объекты булараҡ сығымдар күләмендә түбәнәйтелгән килемде һайлаған һалым түләүселәргә һалым һалыу ставкаһын 15-тән 5 процентҡа тиклем түбәнәйтеү юлы менән һалым йөкләмәһен түбәнәйтеү күҙ уңында тотола.   
    
  Быға тиклем түбәнәйтелгән ставканы ҡулланыу хоҡуғы иҡтисади эшмәкәрлектең 17 төрөнә ҡағыла ине.  Тикшереү барышында иҡтисади эшмәкәрлек төрҙәренең исемлеген мәғариф һәм һаулыҡ һаҡлау өлкәһендәге эшмәкәрлек менән тулыландырыр кәрәк тигән ҡарар ҡабул ителде. 
    
  Шулай итеп, түбәнәйтелгән ставканы ҡулланыу хоҡуғы иҡтисади эшмәкәрлектең 19 төрөнә ҡағыласаҡ.