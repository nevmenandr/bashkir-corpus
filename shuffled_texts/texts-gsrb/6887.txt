Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачевтың ҡушыуы буйынса “Башҡортостан Республикаһы территорияһында ауыл хужалығы хайуандарын көтөүҙе һәм ҡыуыуҙы тәртипкә килтереү тураһында” БР Законы проекты әҙерләнде.
 
    
  
 Был ҡарар парламент спикеры тарафынан уның Урал аръяғы региондарына сәфәре барышында граждандарҙан ҡабул ителгән мөрәжәғәттәр нигеҙендә ҡабул ителде.
 
    
  
 Әбйәлил, Баймаҡ һәм Хәйбулла райондарындағы осрашыуҙарҙа халыҡ К. Б. Толкачевҡа йорт хайуандарын көтөү менән бәйле мәсьәләләрҙе тикшереүҙе һорап мөрәжәғәт иткән ине.
 
    
  
 Был өлкәне көйләүҙең мөмкин тиклем нәтижәле хоҡуҡи нигеҙҙәрен булдырыу өсөн Башҡортостан Республикаһы Дәүләт Йыйылышы – Ҡоролтай “Башҡортостан Республикаһы территорияһында ауыл хужалығы хайуандарын көтөүҙе һәм ҡыуыуҙы тәртипкә килтереү тураһында” БР Законы проектын йәмәғәтселек тикшереүенә сығара.
 
    
  
 Тәҡдимдәрҙе 2011 йылдың 31 мартына тиклем sagro@gsrb.ru электорн адресына, йәки Өфө ҡалаһы, Зәки Вәлиди урамы, 46 адресы буйынса ебәрергә мөмкин.
 
    
  
 Закон проектының тексы менән Башҡортостан Республикаһы Дәүләт Йыйылышы – Ҡоролтай сайтының рус телендәге вариантында таныша алһығыҙ.