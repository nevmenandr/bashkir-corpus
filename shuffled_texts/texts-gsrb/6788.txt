Ойоштороу мәсьәләләренә ҡағылып, депутаттар тәҡдим ителгән концепция менән тулыһынса ризалаштылар.  “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законының 21-се һәм 22-се статьяларына үҙгәрештәр индереү мәсьәләһе буйынса Башҡортостан Республикаһы Дәүләт Йыйылышы – Ҡоролтайҙың Аграр мәсьәләләр, экология һәм тәбиғәтте файҙаланыу буйынса комитеты ағзалары шундай ҡарарға килде: дөйөм өлөш милкендә булған ерҙәрҙән ер участкаларын барлыҡҡа килтереүсе минималь размерҙы бер өлөш ер күләмендә билдәләргә һәм ауыл хужалығына тәғәйенләнгән ерҙәр составындағы ер участкаларын приватизациялау срогын оҙайтырға. 
    
  Депутаттар “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законының 22-се статьяһына үҙгәрештәр индереү тураһында” БР Законы проектының актуаллеген билдәләнеләр һәм уны парламент ултырышының көн тәртибенә индереү өсөн Президиумға йүнәлттеләр.
    
  Башҡортостан Республикаһы Хөкүмәте тарафынан индерелгән “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законының 21-се статьяһына үҙгәрештәр индереү тураһында” БР Законы проекты тулыһынса ҡабул итеү өсөн әҙерләнгән.  Ауыл хужалығына тәғәйенләнгән ерҙәр составындағы ер участкаларын приватизациялау срогын оҙайтыу тураһындағы был закон проекты парламенттың декабрь ултырышында тулыһынса ҡабул ителә ала, тигән фекергә килделәр Комитет ағзалары.
    
  Документ тарафынан ерҙәрҙе приватизациялауҙы 2012 йылдың 1 ғинуарына тиклем оҙайтыу тәҡдим ителә.