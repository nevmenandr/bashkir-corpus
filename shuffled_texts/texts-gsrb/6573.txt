Ул депутаттар иғтибарына Башҡортостан Республикаһы дәүләт милкен приватизациялауҙы күҙаллау планының (программаһының) 2009 йылда үтәлеше хаҡында Башҡортостан Республикаһы Хөкүмәтенең отчетын тәҡдим итте.
    
  Тулыһынса ҡабул итеүгә әҙерләнгән “Башҡортостан Республикаһының 2010 йылға бюджеты тураһында” Башҡортостан Республикаһы Законына үҙгәрештәр индереү тураһында” БР Законы проекты ла Башҡортостан Республикаһы Дәүләт Йыйылышы – Ҡоролтай ултырышының көн тәртибенә индереү өсөн Президиумға йүнәлтедле.
    
  Артабан Башҡортостан Республикаһы Хөкүмәте Премьер-министрының Беренсе урынбаҫары – Башҡортостан Республикаһының финанс министры А. Р. Ғәскәровтың һалым һалыуҙы ябайлаштырыу системаһы тураһындағы доклады тыңланды. Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанстар һәм милек мәсьәләләре буйынса комитет ағзалары Башҡортостан Республикаһы Дәүләт Йыйылышы – Ҡоролтайҙың сираттағы ултырышында тикшереү өсөн бер нисә мәсьәләне ҡаранылар.
    
  “Уйын бизнесына һалым тураһында” Башҡортостан Республикаһы Законының 2-се статьяһына үҙгәрештәр индереү тураһында” БР Законы проекты депутаттар тарафынан хуплау тапты.
    
  Комитет ағзалары алдында Башҡортостан Республикаһының Ер һәм мөлкәт мөнәсәбәттәре министры О. В. Клинский доклад яһаны. 