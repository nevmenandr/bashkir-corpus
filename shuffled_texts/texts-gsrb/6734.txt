Бөгөн Башҡортостан Республикаһы Дәүләт Йыйылышы – Ҡоролтайҙың ер закондарын камиллаштырыу буйынса эшсе төркөмөнөң ултырышы үтте.
    
   Төркөмдөң етәксеһе, Аграр мәсьәләләр, экология һәм тәбиғәтте файҙаланыу буйынса комитет рәйесе Ф. Ә. Сәйфуллин билдәләүенсә, депутаттарға приватизацияны тамамлау һәм ауыл хужалығы ерҙәрен нәтижәле файҙаланыу, ауыл хужалығына тәғәйенләнгән ерҙәрҙән дөйөм милек хоҡуғындағы пайҙарҙы бүлеү механизмын артабан камиллаштырыу өлөшөндә тәҡдимдәр әҙерләнәсәк. 
    
  Шулай уҡ төркөм ағзалары муниципаль район хакимиәттәре башлыҡтарына инвесторҙар өсөн ерҙе оҙайлы сроктарға арендаға биреүҙе тәҡдим итеү кәрәклеге тураһында ҡарар ҡабул иттеләр, бынан тыш даими (срокһыҙ) ҡулланылыштағы ерҙәрҙе һатып алыу тураһындағы мәсьәлә лә тикшерелде.