Бөгөн республика парламенты бинаһында “Башҡортостан Республикаһында инновацион эшмәкәрлек тураһында” Башҡортостан Республикаһы Законы проекты буйынса эшсе төркөмдөң ултырышы үтте.
    
  Ултырышта Башҡортостан парламенты депутаттары, Президент, республика Хөкүмәте, Сәнәғәт, инвестицион һәм инновацион сәйәсәт министрлығы, фән һәм йәмәғәтселек вәкилдәре, Башҡортостан Республикаһы Дәүләт Йыйылышы – Ҡоролтай Секретариатының яуаплы хеҙмәткәрҙәре ҡатнашты.  Улар был өлкәләге закондарҙы камиллаштырыу мәсьәләһен тикшерҙеләр.
    
  Кәңәшмәлә ҡатнашыусылар 18 ноябргә планлаштырылған киләһе ултырышҡа тиклем был закон проектын әҙерләү маҡсатында тәҡдимдәр һәм төҙәтмәләр йыйыуҙы дауам итергә, тигән ҡарарға килделәр.