15 февралдә Башҡортостан Республикаһы Дәүләт Йыйылышы – Ҡоролтайҙың Президиум ултырышында К. Б. Толкачев республика парламентының юғары наградаларын тапшырҙы.  Башҡортостан Республикаһы Дәүләт Йыйылышы – Ҡоролтай депутаты, “Йәшел сауҡалыҡ” шифаханаһы директоры Рәмил Рафаил улы Бәҙретдиновҡа һәм Башҡортостан Республикаһы Хөкүмәте Аппаратының бүлек мөдире Гөлшат Марс ҡыҙы Дәүләтоваға “Башҡортостан Республикаһы закондарын үҫтереүгә ҙур өлөш индергәне өсөн” Почет билдәләре тапшырылды.