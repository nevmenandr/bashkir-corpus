2011 йылдың 13 ғинуарында Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанстар һәм милек мәсьәләләре буйынса комитеты ултырышы үтте.
    
  Ултырыш “Башҡортостан Республикаһында сит ил инвестиция эшмәкәрлеге тураһында” Башҡортостан Республикаһы Законына үҙгәрештәр индереү тураһында” БР Законы проектын тикшереүҙән башланды.
    
  Депутаттар шулай уҡ “Башҡортостан Республикаһының Контроль-иҫәп палатаһы тураһында” Башҡортостан Республикаһы Законының 6-сы статьяһына үҙгәреш индереү тураһында” БР Законы проектын да хупланылар.  Үҙгәрештәр Башҡортостан Республикаһы Контроль-иҫәп палатаһының Коллегия составын киңәйтеүгә йүнәлтелгән.
    
  Парламентарийҙар “Башҡортостан Республикаһының дәүләт милкендә йәки муниципаль милектә торған һәм бәләкәй һәм урта эшҡыуарлыҡ субъекттары тарафынан ҡуртымға алынған күсемһеҙ милекте ситләштереүҙең ҡайһы бер мәсьәләләрен көйләү тураһында” Башҡортостан Республикаһы Законы проектын да Дәүләт Йыйылышы – Ҡоролтай ултырышының көн тәртибенә индереү маҡсатында Президиумға йүнәлттеләр.