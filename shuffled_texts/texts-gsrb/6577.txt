Башҡортостан Республикаһы Дәүләт Йыйылышы – Ҡоролтайҙың Мәғариф, фән, мәҙәниәт, спорт һәм йәштәр эштәре буйынса комитет ултырышы Башҡортостан Республикаһының Мәғариф министры З. А. Аллаяровтың “Башҡортостан Республикаһында бала хоҡуҡтарының төп гарантиялары тураһында” темаһына доклады менән башланды.
    
   Бынан тыш ул комитет ағзалары иғтибарына Башҡортостан Республикаһында 2010 йылдың 1 ғинуарынан 31 мартына тиклем “Мәғариф” өҫтөнлөклө милли проектын тормошҡа ашырыу барышы тураһындағы мәғлүмәт менән сығыш яһаны.
    
  “Башҡортостан Республикаһында ижади хеҙмәткәрҙәр һәм ижади союздар тураһында” Башҡортостан Республикаһы Законына үҙгәрештәр индереү тураһында” БР Законы проекты тулыһынса ҡабул ителеүгә әҙерләнгән.
    
  “Китапхана эше тураһында” Башҡортостан Республикаһы Законының 12-се статьяһына үҙгәрештәр ҙә хуплау тапты.
    
  Шулай уҡ “Башҡортостан Республикаһында туристик эшмәкәрлек тураһында” Башҡортостан Республикаһы Законына үҙгәрештәр индереү тураһында” БР Законына үҙгәрештәр индереү көтөлә.
    
  “Мәғариф тураһында” Башҡортостан Республикаһы Законының 281-се һәм 40-сы статьяларына үҙгәрештәр индереү мәғариф системаһы өлкәһендәге федераль закондарҙы камиллаштырыу маҡсаты менән бәйле.