Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитеты ултырышының көн тәртибенә республика бюджеты тураһындағы мәсьәләләрҙән башҡа республика закондары проекттарын һәм Башҡортостан Республикаһы Дәүләт Йыйылышы – Ҡоролтай ҡарарҙары проекттарын тикшереү индерелде.
    
  Депутаттар “Башҡортостан Республикаһында урындағы референдум тураһында” Башҡортостан Республикаһы Законына үҙгәрештәр индереү тураһында” БР Законы проекты буйынса эште дауам иттеләр.
    
  Федераль закондар менән ярашлылыҡҡа килтереү маҡсатында индерелгән “Муниципаль норматив хоҡуҡи акттарҙың республика регистры тураһында” Башҡортостан Республикаһы Законына үҙгәрештәр индереү тураһында” БР Законы проекты буйынса ла ҡыҙыу әңгәмә барҙы.
    
   Ултырышта тикшерелгән “Башҡортостан Республикаһы референдумы тураһында” Башҡортостан Республикаһы Законының 37-се статьяһына үҙгәрештәр индереү тураһында” БР Законы проекты агитациялар үткәреү шарттарын камиллаштырыуға йүнәлтелгән.
    
   Депутаттар “Башҡортостан Республикаһының Нуриман районындағы географик объекттарға исем биреү тураһында” һәм “Башҡортостан Республикаһы Дәүләт Йыйылышы – Ҡоролтай һәм Удмурт Республикаһы Дәүләт Советы араһындағы үҙ-ара эшмәкәрлек хаҡында килешеү тураһында” Башҡортостан Республикаһы Дәүләт Йыйылышы – Ҡоролтай ҡарарҙары проекттарына ла ыңғай баһа бирҙеләр. 