Башҡортостан Республикаһы Дәүләт Йыйылышы – Ҡоролтайҙың экологик закондарҙың үтәлешенә контроль буйынса эшсе төркөмдө Стәрлетамаҡ районының Кантюковка ауылы эргәһендәге хәл борсоуға һалды.
    
  Иҫегеҙгә төшөрәбеҙ, Кантюковка ауылы эргәһендәге күлдең өҫтө еҫе һәм төҫө менән етештереү ҡалдыҡтарын хәтерләткән шыйыҡса менән ҡапланған ине.
    
  Бөгөнгө көндә был хәл экология проблемаларын хәл итеү маҡсатында төҙөлгән депутаттар төркөмө тарафынан контролгә алынған.
    
  - Тәбиғәтте һаҡлау прокуратураһы тейешле эштәр башҡарыр һәм был хәлдең сәбәптәрен, ғәйеплеләрҙе асыҡлар тип ышанам, - тине төркөмдөң етәксеһе, Аграр мәсьәләләр, экология һәм тәбиғәтте файҙаланыу буйынса комитет рәйесе урынбаҫары В. И. Лебедьков.