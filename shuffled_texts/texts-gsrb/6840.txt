17 ғинуарҙа Башҡортостан Республикаһы Дәүләт Йыйылышы – Ҡоролтай Рәйесе, “Берҙәм Рәсәй” Партияһының Башҡортостан Сәйәси Советы Секретары К. Б. Толкачев Мишкә районында булды.
    
  Билдәле булыуынса, был район ауыл хужалығына йүнәлеш алған һәм бөртөклө культуралар үҫтереү һәм мал-тыуар, сусҡа аҫырау буйынса махсуслашҡан.  Районда үҫешкән мәғариф системаһы – 58 дөйөм белем биреүсе мәктәптәр, профессиональ училищелар, 31 китапхана һәм 59 клуб учреждениелары бар.  Ванкуверҙа 3 алтын һәм 2 көмөш миҙал яулаусы атаҡлы паралимпиясы К. А. Михайлов та тап ошо районда йәшәй.
    
  К. Б. Толкачев үҙ сәфәре барышында Сурай ауылындағы ауыл хужалығы техникаһын ремонтлау буйынса оҫтаханала булды, Мишкә районы үҙәгендә үҙәк район китапханаһының эше менән танышты, китапхана ҡарамағында эшләгән хоҡуҡи үҙәкте ҡараны.  Парламент Рәйесе шулай уҡ үҙәк район дауаханаһының яңы хирургия корпусында һәм паралимпия спорты өсөн саңғы базаһында барған төҙөлөш эштәре менән танышты.
    
   Бынан тыш К. Б. Толкачев территориаль үҙәк һайлау комиссияһы ағзалары менән осрашты һәм 2011 йылдың 13 мартында буласаҡ һайлауҙарға әҙерлек барышы менән танышты.
    
  Артабан “Берҙәм Рәсәй” партияһының урындағы бүлек активы менән осрашыу булды. 
    
  Сәфәр барышында К. Б. Толкачевты Мишкә районы муниципаль район Хакимиәте башлығы В. Андреев, хужалыҡ етәкселәре, район советы депутаттары оҙатып йөрөнө.