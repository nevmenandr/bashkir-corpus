Һәм шул уҡ ваҡытта үҫеп килгән быуынға тейешле иғтибар ҙа бүленде, һәм был дөрөҫ тә, сөнки республикабыҙҙың киләсәге йәш быуындың ниндәй тәрбиә алып үҫеүҙәренә туранан-тура бәйле.
    
  Бөгөнгө йәмғиәт дәүләттән үҫмерҙәрҙе наркотиктар, алкоголле эсемлектәр ҡулланыуҙан, хоҡуҡ боҙоуҙарҙан, енси тәртипһеҙлектәрҙән нисегерәк һаҡлап ҡалырға тигән һорауҙарға яуап көтә.  Был мәсьәләне хәл итеү беҙҙән йәмғиәт менән дәүләт араһында күпер булып торған киң мәғлүмәт саралары менән берлектә комплекслы, системалы эш алып барыуҙы талап итә. Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың Мәғариф, фән, мәҙәниәт, спорт һәм йәштәр эштәре буйынса комитеты рәйесе Р.Т. Бикбаев аңлатыуынса, Комитет депутаттары Башҡортостан Республикаһы Прокуратураһы, Эске эштәр министрлығы, Элемтә һәм киң коммуникациялар министрлығы менән берлектә газеталарҙа сексуаль өлкәләге хеҙмәттәр күрһәтеү, был өлкәгә ҡатын-ҡыҙҙарҙы эшкә саҡырыу тураһындағы реклама мәғлүмәттәрен урынлаштырыуҙы тәртипкә һалыу буйынса эш башлаясаҡ.
    
  Депутат Р.Т. Бикбаев билдәләүенсә, республикабыҙ етәкселеге йәмғиәтебеҙҙең барлыҡ өлкәләрендә лә социаль программаларҙы тормошҡа ашырыуға ориентир алды һәм ала килә. 