Ултырышты Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев алып барҙы.
    
  Президиум ағзалары эште Дәүләт Йыйылышы ултырышының көн тәртибенә Башҡортостан Республикаһы буйынса айырым суд участкаларының мировой судьяларын һайлау тураһындағы мәсьәләләрҙе индереү буйынса тәҡдимдән башланы.
    
  Паламент ултырышының көн тәртибенә “Башҡортостан Республикаһының дәүләт органдары һәм урындағы үҙидара органдары эшмәкәрлеге хаҡында мәғлүмәт алыу мөмкинлеген тәьмин итеү тураһында” Башҡортостан Республикаһы Законы проекты индерелде.  15 декабрҙә Башҡортостан Республикаһы дүртенсе саҡырылыш Дәүләт Йыйылышы – Ҡоролтай Президиумының утыҙ туғыҙынсы ултырышы үтте.  Ул тулыһынса ҡабул итеүгә әҙер.
    
  “Башҡортостан Республикаһында ғилми һәм ғилми-техник эшмәкәрлек тураһында” Башҡортостан Республикаһы Законына үҙгәрештәр индереү тураһында”, “Башҡортостан Республикаһында урындағы референдум тураһында” Башҡортостан Республикаһы Законының 37-се статьяһына үҙгәрештәр индереү тураһында”, “Башҡортостан Республикаһында туберкулездың таралыуын иҫкәртеү тураһында” Башҡортостан Республикаһы Законының 12-се статьяһына үҙгәрештәр индереү тураһында” һәм башҡа закон проекттарының да закон статусын алыуҙары мөмкин.
    
  ”Һалым һалыуҙың ябайлаштырылған системаһын ҡулланыусы һалым түләүселәр өсөн түбән һалым күләмен билдәләү тураһында”, “Башҡортостан Республикаһының судьяларына, контроль яһаусы органдары хеҙмәткәрҙәренә дәүләт яҡлауы тураһында”, “Башҡортостан Республикаһының мировой судьялары эшмәкәрлеге хаҡында мәғлүмәт алыу мөмкинлеген тәьмин итеү тураһында” Башҡортостан Республикаһы закондарына үҙгәрештәр индереүсе закон проекттарын икенсе уҡыуҙа ҡабул итеү күҙ уңында тотола.
    
  Беренсе уҡыуҙа парламентарийҙар Башҡортостан Республикаһы Хөкүмәте тарафынан индерелгән “Башҡортостан Республикаһында этил спирты, алкоголле һәм спиртлы продукция етештереү һәм ҡулланыу өлкәһендәге эшмәкәрлекте көйләү тураһында” Башҡортостан Республикаһы Законының 3-сө статьяһына үҙгәрештәр индереү тураһында”, “Башҡортостан Республикаһында дәүләт милкен хосусилаштырыу тураһында” БР закондары проекттарын, шулай уҡ Административ хоҡуҡ боҙоуҙар тураһында Башҡортостан Республикаһы Кодексы проектын тикшерәсәк.
    
  Тауыш биреүгә Башҡортостан Республикаһы Дәүләт Йыйылышы – Ҡоролтай ҡарарҙары проекттары ла ҡуйыласаҡ. 
    
  Парламенттың утыҙ өсөнсө ултырышы 2010 йылдың 23 декабренә билдәләнгән