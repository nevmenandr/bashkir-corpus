Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитет ултырышы “Башҡортостан Республикаһының 2011 йылға бюджеты тураһында” БР Законы проектын тикшереүҙән башланды.
    
  Артабан “Башҡортостан Республикаһының дәүләт органдары һәм урындағы үҙидара органдары эшмәкәрлеге хаҡында мәғлүмәт алыу мөмкинлеген тәьмин итеү тураһында” һәм “Башҡортостан Республикаһында байрам һәм иҫтәлекле көндәр, һөнәри байрамдар һәм башҡа әһәмиәтле даталар тураһында” Башҡортостан Республикаһы Законына үҙгәрештәр индереү тураһында” БР закондары проекттары тикшерелде.  Һуңғы закон проекты тарафынан дини байрамдар көндәрендә хеҙмәткәрҙәрҙең өҫтәмә эш гарантияларын аныҡлау тәҡдим ителә.
    
  Артабан депутаттар Башҡортостан Республикаһының Мировой судьялар эшмәкәрлеген ойоштороу һәм хоҡуҡи акттар регистрҙарын алып барыу буйынса идаралығы начальнигы Н. М. Ғәлиеваның “Муниципаль норматив хоҡуҡи акттарҙың дәүләт регистры тураһында” информацияһын тыңланылар.