26 апрелдә Башҡортостан Республикаһының Хөкүмәт йортонда “Башҡортостан Республикаһы халыҡтарының телдәре тураһында” законын тормошҡа ашырыу буйынса комиссия ултырышы үтте.
    
  Парламенттан ултырышта Мәғариф, фән, мәҙәниәт, спорт һәм йәштәр эштәре буйынса комитет рәйесе Р.Т. Бикбаев һәм Урындағы үҙидара һәм йәмәғәт берләшмәләре буйынса комитет рәйес Р.С. Күзбәков ҡатнашты.
    
  Ултырыштың рәйесе Башҡортостан Республикаһы Хөкүмәте Премьер-министры урынбаҫары – Башҡортостан Республикаһы Хөкүмәте Аппараты Етәксеһе Илшат Тажитдинов сығыш яһап, республика халыҡтары телдәрен һаҡлап ҡалыу өлкәһендәге хәлгә анализ яһаны.  Ул шулай уҡ Комиссия иғтибар бүлергә тейешле төп моменттарҙы һанап үтте.
    
  Комиссия ултырышында сығыш яһаусы министрлыҡтар һәм ведомстволар етәкселәре 2006–2010 йылдарҙа Башҡортостан Республикаһы халыҡтары телдәрен һаҡлап ҡалыу, өйрәнеү һәм үҫтереү Дәүләт программаһын тормошҡа ашырыу йомғаҡтары тураһында һөйләнеләр.
    
  Барлыҡ фекерҙәрҙе лә иҫәпкә алып, Башҡортостан Республикаһының Мәғариф министрлығына 2012–2016 йылдарға Башҡортостан Республикаһы халыҡтары телдәрен һаҡлап ҡалыу, өйрәнеү һәм үҫтереү Дәүләт маҡсатлы программаһы проектын Башҡортостан Республикаһы Хөкүмәтенә тәҡдим итеү эше йөкмәтелде. 