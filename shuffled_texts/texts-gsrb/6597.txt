Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанстар һәм милек мәсьәләләре буйынса комитет ағзалары Башҡортостан Республикаһы Дәүләт Йыйылышы – Ҡоролтайҙың сираттағы ултырышында тикшереү өсөн бер нисә мәсьәләне ҡаранылар.
    
  Өсөнсө уҡыуҙа ҡабул итеүгә әҙерләнгән “Ойошмалар милкенә һалым тураһында” Башҡортостан Республикаһы Законының 3-сө статьяһына үҙгәрештәр индереү тураһында” БР Законы проекты юридик һәм лингвистик яҡтан булған етешһеҙлектәрҙе төҙәтеүгә йүнәлтелгән.
    
  Беренсе уҡыуға әҙерләнгән “Башҡортостан Республикаһының социаль-иҡтисади үҫешенә дәүләт күҙаллауы тураһында” Башҡортостан Республикаһы Законына үҙгәрештәр индереү тураһында” БР Законы проекты буйынса Башҡортостан Республикаһының Иҡтисади үҫеш министры Е. В. Евтушенко доклад яһаны.
    
  “Башҡортостан Республикаһының Контроль-иҫәп палатаһы Коллегияһы составына үҙгәрештәр индереү тураһында” Башҡортостан Республикаһы Дәүләт Йыйылышы – Ҡоролтай ҡарары проекты ла депутаттар тарафынан хуплау тапты.  Был ҡарар менән Башҡортостан Республикаһының Контроль-иҫәп палатаһы Коллегияһы составына үҙгәрештәр индереү күҙҙә тотола.