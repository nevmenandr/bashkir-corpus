5 октябрҙә Башҡортостан Республикаһы Дәүләт Йыйылышы – Ҡоролтайҙың Дәүләт төҙөлөшө буйынса комитеты ултырышы үтте.
    
  Иң тәүҙә 2011 йылға һәм 2013 йылға тиклемге осорға Башҡортостан Республикаһының социаль-иҡтисади үҫешен күҙаллау проекты һәм “Башҡортостан Республикаһының 2011 йылға бюджеты тураһында”, “Башҡортостан Республикаһының Мотлаҡ медицина страховкалауы республика фондының 2011 йылға бюджеты тураһында” БР закондары проекттары тикшерелде.
    
  Артабан Башҡортостан Республикаһы буйынса айырым суд участкаларының мировой судьяларын һайлау буйынса кандидаттар тикшерелде.
    
  Депутаттар “Башҡортостан Республикаһы Дәүләт Йыйылышы – Ҡоролтай депутаты статусы тураһында” Башҡортостан Республикаһы Законының 11-се статьяһына үҙгәрештәр индереү тураһында” БР Законы проекты буйынса эште дауам иттеләр.
    
  Икенсе уҡыуҙа ҡабул итеүгә 
    

   “Башҡортостан Республикаһының мировой судьялары тураһында” Башҡортостан Республикаһы Законының 9-сы статьяһына үҙгәреш индереү тураһында” БР Законы проекты әҙерләнгән.  “Башҡортостан Республикаһының судьяларына, контроль органдары хеҙмәткәрҙәренә дәүләт яҡлауы тураһында” Башҡортостан Республикаһы Законына үҙгәрештәр индереү тураһында” һәм “Административ хоҡуҡ боҙоуҙар тураһында” Башҡортостан Республикаһы Законына үҙгәрештәр индереү тураһында” БР закондары проекттары Комитет ағзалары тарафынан хуплау тапты. Үҙгәрештәргә ярашлы закондағы “туҡтатылырға мөмкин” һүҙбәйләнеше “туҡтатыла” һүҙе менән алмаштырыласаҡ.
    
  Ултырышта яңы закон проекттары ла тикшерелде. 