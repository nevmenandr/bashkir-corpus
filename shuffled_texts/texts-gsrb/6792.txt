Бөгөн Башҡортостан Республикаһы Дәүләт Йыйылышы – Ҡоролтайҙың Социаль сәйәсәт һәм һаулыҡ һаҡлау буйынса комитеты ултырышы үтте.
    
  Унда парламентарийҙар биш мәсьәлә тикшерҙе, шуларҙың өсәүһе икенсе уҡыуҙа ҡабул итеү өсөн әҙерләнгән.
    
   Ултырыш Башҡортостан Республикаһының һаулыҡ һаҡлау министры вазифаһын башҡарыусы Г. А. Шебаевтың Башҡортостан Республикаһында “Сәләмәтлек” өҫтөнлөклө милли проектының үтәлеше тураһындағы доклады менән башланды.
    
   Социаль сәйәсәт һәм һаулыҡ һаҡлау буйынса комитет тарафынан индерелгән “Граждандарҙың һаулығын һаҡлау тураһында Башҡортостан Республикаһы Кодексының 55-се статьяһына үҙгәрештәр индереү тураһында” БР Законы проекты хаҡында Комитет рәйесе урынбаҫары М. Х. Харрасов доклад яһаны.
    
  Комитет рәйесе А. В. Буранғолова ултырышта ҡатнашыусыларҙы “Башҡортостан Республикаһында туберкулездың таралыуын иҫкәртеү тураһында” Башҡортостан Республикаһы Законының 12-се статьяһына үҙгәрештәр индереү тураһында” һәм Башҡортостан Республикаһы Хөкүмәте тарафынан индерелгән “Етем балаларға һәм ата-әсә ҡарауынан мәхрүм ҡалған балаларға социаль ярҙам буйынса өҫтәмә гарантиялар тураһында” Башҡортостан Республикаһы Законының 8-се статьяһына үҙгәреш индереү тураһында” БР закондары проекттары менән таныштырҙы.
    
  Ултырышта Башҡортостан Республикаһы Президентының һәм Башҡортостан Республикаһы Хөкүмәтенең тулы хоҡуҡлы вәкилдәре, Башҡортостан Республикаһының Юстиция министрлығы, Прокуратура, республика һәм федераль ведомстволар вәкилдәре ҡатнашты. 