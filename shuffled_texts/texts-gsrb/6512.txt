Бөгөн Республика парламенты спикеры К. Б. Толкачев етәкселегендәге делегация Корея Республикаһының Милли Йыйылышы Рәйесе Хьюнг О Ким менән осрашты.
    
  Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев билдәләүенсә, был эшлекле визит Башҡортостан һәм Корея Республикаһы араһында парламент-ара мөнәсәбәттәрҙе булдырыу, яйға һалыу, сәйәсәттә һәм иҡтисадта ике яҡлы үҙ-ара мәнәсәбәттәрҙе үҫтереү өсөн тормошҡа ашырыла.   
    
  Осрашыуҙа шулай уҡ Дәүләт Йыйылышы – Ҡоролтай Секретариаты Етәксеһе В. Ғ. Аҙнағолов, депутаттар С. М. Ғайсин, Н. З. Ҡотлогилдин, М. К. Маляренко һәм Башҡортостан Республикаһының Иҡтисади үҫеш министры Е. В. Евтушенко, Рәсәй Федерацияһының Корея Республикаһындағы Илсеһе К. В. Внуков ҡатнашты. Уның барышында Башҡортостан парламенты һәм хөкүмәте вәкилдәре Сеул ҡалаһы мэры Се-Хун О, Корея Республикаһының Бөйөк Милли Партияһы Рәйесе Мон-Чжун Чанг менән осрашыуҙар үткәрҙеләр ҙә инде.  Башҡортостан Республикаһы Дәүләт Йыйылышы – Ҡоролтай делегацияһының Корея Республикаһына рәсми визиты аҙағына яҡынлаша. 