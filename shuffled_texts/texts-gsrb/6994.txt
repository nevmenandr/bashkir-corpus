Ике йәки унан да күберәк баланы уллыҡҡа лған осраҡта күрһәтелгән пособие һәр бала өсөн түләнәсәк.
    
  Бер тапҡыр бирелә торған аҡсалата пособие түбәндәге йүнәлештәрҙә ҡулланыла ала:
    
  -	уллыҡҡа алыусының (ҡыҙлыҡҡа алыусының) ғаилә шарттарын яҡшыртыу;
    
  -	баланы дауалау;
    
  -	баланы санатор-курорт шарттарында сәләмәтләндереү;
    
  -	баланы уҡытыу.
    
  Законды тормошҡа ашырыу менән бәйле сығымдар Башҡортостан Республикаһы бюджеты саралары иҫәбенә финансланасаҡ.
    
   Бынан тыш беренсе уҡыуҙа “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законына үҙгәрештәр индереү тураһында” БР Законы проекты ҡабул ителде.
    
  Башҡортостан Республикаһының Ер һәм мөлкәт мөнәсәбәттәре министры Ю.Т. Ильясов белдереүенсә, уға ярашлы рәүештә ғаиләлә өсөнсө бала тыуған йәки уллыҡа алынған осраҡта, ата-әсә торлаҡ шарттарын яҡшыртыу маҡсатында бер тапҡыр бушлай ер участкаһы алыу мөмкинселегенә әйә. Парламентарийҙар тарафынан уллыҡҡа алған (ҡыҙлыҡҡа алған) һәр бер бала өсөн әсәлек капиталы күләмендә бер тапҡыр бирелә торған пособиены күҙ уңында тотҡан документ тулыһынса ҡабул ителде.
    
  Иҫегеҙгә төшөрәбеҙ, “Башҡортостан Республикаһында баланы (балаларҙы) уллыҡҡа алған (ҡыҙлыҡҡа алған) граждандарға бер тапҡыр бирелә торған аҡсалата пособие тураһында” БР Законы проекты Рәсәй Федерацияһының Ғаилә кодексы положениеларын тормошҡа ашырыу маҡсатында әҙерләнгән ине.
    
  Интернат шарттарында йәшәгән балалар һанын кәметеү – дәүләт тарафынан алып барылған демографик сәйәсәтте тормошҡа ашырыу буйынса төп бурыстарҙың береһе.
    
  Бер тапҡыр бирелә торған аҡсалата пособиены билдәләү баланы (балаларҙы) уллыҡҡа алғандан (ҡыҙлыҡҡа алғандан) һаң ғариза яҙыу тәртибендә тормошҡа ашырыла.  “Башҡортостан Республикаһында баланы (балаларҙы) уллыҡҡа алған (ҡыҙлыҡҡа алған) граждандарға бер тапҡыр бирелә торған аҡсалата пособие тураһында” БР Законы проекты өҫтөндә эш тамамланды. 