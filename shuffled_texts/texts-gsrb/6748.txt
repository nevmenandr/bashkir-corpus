Артабан бындай контролде үткән етештереүселәр үҙҙәренең тауарҙарын “Башҡортостан сифаты” билдәһе менән тамғалай аласаҡ, ти депутаттар.  Бөгөн Башҡортостан Республикаһы Дәүләт Йыйылышы – Ҡоролтай бинаһында Башҡортостан Республикаһының аҙыҡ-түлек баҙарындағы хәлгә күҙәтеүҙе тормошҡа ашырыу буйынса эшсе төркөмдөң ултырышы үтте.
    
  Уның эшендә республика парламенты депутаттары, Башҡортостан Республикаһының Президент Хакимиәте, киң мәғлүмәт саралары вәкилдәре ҡатнашты.
    
  Айырыуса иғтибар ҡулланылыу срогы сыҡҡан аҙыҡ-түлектең һатыу кәштәләренә сығарылыуына бүленде.
    
  Бынан тыш аҙыҡ-түлектең саф ауырлығы күрһәтелгән цифра менән тура килмәү юлы менән дә һатып алыусыларҙы алдау осраҡтарының йыш күҙәтелеүе билдәләнеп үтелде.
    
  Ултырышта ҡатнашыусылар Башҡортостанда сығарылған продукцияға контроль булдырыуҙы тәҡдим иттеләр. 