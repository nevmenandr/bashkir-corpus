Был үҙгәрештәр Федераль закондарҙағы үҙгәрештәр менән бәйле, тип белдерҙе Башҡортостан Республикаһының Үҙәк һайлау комиссияһы Рәйесе урынбаҫары Н. Р. Янбухтин үҙенең докладында. 
    
   Закон проектында Башҡортостан Республикаһының Үҙәк һайлау комиссияһының вәкәләттәр срогын оҙайтыу, ваҡытынан алда һайлауҙы көйләүсе 79-сы статьяны алып ташлау, кандидаттың паспорт мәғлүмәттәрен баҫтырыуҙы тыйыу тураһында өҫтәмәләр индереү һәм башҡа үҙгәрештәр ҡарала.
    
   Икенсе уҡыуҙа парламент “Пушкино” һәм “Кировка” исемле яңы географик объекттарҙың барлыҡҡа килеүен күҙ уңында тотҡан “Башҡортостан Республикаһының Нуриман районында географик объекттар булдырыу тураһында” БР Законы проектын тикшерәсәк.
    
   Комитет ағзалары тарафынан “Башҡортостан Республикаһында урындағы референдум тураһында” Башҡортостан Республикаһы Законына үҙгәрештәр индереү тураһында” һәм “Башҡортостан Республикаһында граждандарҙың милли-мәҙәни берләшмәләре тураһында” Башҡортостан Республикаһы Законына үҙгәрештәр индереү тураһында” БР закондары проекттары ла хуплау тапты.
    
   Парламентарийҙар тарафынан мәғлүмәт биреү формаларын һәм мәғлүмәт алыу мөмкинлеген тәьмин итеүҙе билдәләүсе яңы “Башҡортостан Республикаһының дәүләт органдары һәм урындағы үҙидара органдары эшмәкәрлеге тураһындағы мәғлүмәт алыу мөмкинлеген тәьмин итеү тураһында ” БР Законы проекты ла тикшерелде. Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитет ултырышында Башҡортостан Республикаһының Үҙәк һайлау комиссияһы тарафынан индерелгән “Һайлауҙар тураһында Башҡортостан Республикаһы Кодексына үҙгәрештәр индереү тураһында” БР Законы проекты тикшерелде. 