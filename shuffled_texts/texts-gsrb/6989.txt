– Беҙҙең республикабыҙҙа миллион квадрат метрға яҡын торлаҡ иҫке һәм авария хәлендәге категорияға ҡарай, ә капиталь ремонт талап иткән торлаҡ 22 миллион квадрат метр.  Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев торлаҡ-коммуналь хужалығын артабан модернизациялау мәсьәләһен тикшереү буйынса кәңәшмәлә ҡатнашты.
 
    
  
 Башҡортостан Республикаһы Президенты Р. З. Хәмитов тарафынан үткәрелгән был кәңәшмәлә финанс ресурстарын нәтижәле ҡулланыу, тармаҡты артабан модернизациялау һәм тарифтарҙы көйләү мәсьәләләре тикшерелде.
 
    
  
 Кәңәшмә эшендә шулай уҡ Рәсәйҙең Иҫәп палатаһы Рәйесе С. Степашин һәм Рәсәй Дәүләт Думаһының Комитет рәйесе П. Крашенинников та ҡатнашты.
 
    
  
 Торлаҡ-коммуналь хужалығы өлкәһендә тәртип булдырыу, тармаҡты реформалау һәм уны хоҡуҡи яҡтан көйләү айырым әһәмиәткә эйә һәм илебеҙ, шул иҫәптән Башҡортостан етәкселегенең дә иғтибар үҙәгендә ҡала килә.
 
    
  
 - Торлаҡ-коммуналь хужалығы өлкәһендәге хәл тәрән модернизациялауҙың дауамын талап итә, - тип һыҙыҡ өҫтөнә алды Башҡортостан Республикаһы Президенты Р. З. Хәмитов.  Был һан Башҡортостан Республикаһы торлаҡ фондының һәр дүртенсе квадрат метрына тиң.
 
    
  
 Башҡортостан Республикаһы Президенты, был тармаҡты модернизациялауҙа граждандар үҙҙәре лә актив ҡатнашырға тейеш, тип билдәләне.
 
    
  
 Был мөмкинселектәрҙе “Домком” проекты аша тормошҡа ашырып буласаҡ.  Бөгөнгө көндә күп фатирлы йорттарҙың 8 000 Советы барлыҡҡа килтерелгән.
 
    
  
 “Башинформ” мәғлүмәт агентлығынан