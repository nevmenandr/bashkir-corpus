Башҡортостан Республикаһы Дәүләт Йыйылышы – Ҡоролтайҙың 2010 йылдың 12 октябрендәге 60-р һанлы “Эш хаҡын үҙ ваҡытында түләүгә һәм республиканың хеҙмәт баҙарындағы хәлгә контролде тормошҡа ашырыу буйынса төркөм булдырыу тураһында” ҡарарын үтәү маҡсатында, эшсе төркөмдөң беренсе ултырышы үтте. 
    
  Ултырышта хеҙмәт һәм эш хаҡы мәсьәләләре буйынса Башҡортостан Республикаһының Профсоюздар федерацияһы рәйесе урындаҫары В. А. Апокин, Башҡортостан Республикаһында Хеҙмәт дәүләт инспекцияһы етәксеһе урынбаҫары В. А. Цибизов, Башҡортостан Республикаһының Хеҙмәт һәм халыҡты социаль яҡлау министрлығы ҡарамағындағы Халыҡты эш менән тәьмин итеү дәүләт хеҙмәте идаралығы начальнигы Т. С. Биккинин сығыш яһанылар.
    
  Эш хаҡын арттырыу мөмкинлектәрен күтәреү һәм уны ваҡытында түләү маҡсатында депутаттар эшсе төркөмдөң киләһе ултырышына тиклем Башҡортостан Республикаһының был өлкәләге закондар базаһын камиллаштырыу мәсьәләһе буйынса проекттар әҙерләргә тәҡдим иттеләр.   