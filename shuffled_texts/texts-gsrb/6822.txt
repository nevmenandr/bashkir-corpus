Үҙенең сығышында парламент спикеры залдағыларҙы Дмитрий Николаевич Купцовтың тормош юлы этаптары менән таныштырҙы.
    
  Иҫ киткес шәхес, Башҡортостан Республикаһының билдәле дәүләт һәм йәмәғәт эшмәкәре Дмитрий Николаевич Купцов тураһындағы яҡты иҫтәлек, – тип һыҙыҡ өҫтөнә алды республика парламенты етәксеһе, – беҙҙең йөрәктәрҙә мәңгегә һаҡланыр. 28 декабрҙә Башҡортостан Республикаһы Дәүләт Йыйылышы – Ҡоролтай Йортонда Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты рәйесе урынбаҫары Дмитрий Николаевич Купцов менән хушлашыуҙың матәм церемонияһы булды.
    
  Почетлы ҡарауылда ¬ – Башҡортостан Республикаһы Президенты Р. З. Хәмитов, Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев, Башҡортостан Республикаһы Дәүләт Йыйылышы – Ҡоролтай депутаттары, Башҡортостан Республикаһы Хөкүмәте ағзалары, ойошмалар, ведомстволар етәкселәре, йәмәғәт ойошмалары вәкилдәре, хеҙмәт һәм һуғыш ветерандары.
    
  Матәм митингыһында Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев Дмитрий Николаевичтың туғандарына һәм яҡындарына, уның дуҫтарына һәм коллегаларына тәрән юғалтыу ҡайғыһын уртаҡлашыуын белдерҙе. 