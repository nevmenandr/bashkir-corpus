Мөрәжәғәттәрҙең күпселеге торлаҡ-коммуналь хеҙмәттәрҙең сифаты һәм уларға түләү, торлаҡ шарттарын яҡшыртыу, юл хәрәкәте хәүефһеҙлеген тәьмин итеү мәсьәләләре менән бәйле.
 
    
  
 Депутат аҙ тәьмин ителгән ғаиләләрҙең матди хәлен яҡшыртыу, Ҡырмыҫҡалы районы Олокүл ауылы һәм Архангель районы Аҙау ауылы кешеләренән килгән физик шәхестәрҙең мөлкәткә һалымы тураһындағы хаттары буйынса тәҡдимдәр ҡараны.
 
    
  
 Прибельск ауылында йәшәүселәрҙең мәктәп бинаһын ремонтлауға финанс саралар бүлеү тураһындағы хатына Башҡортостан Республикаһы Хөкүмәте Премьер-министрының Беренсе урынбаҫары – Башҡортостан Республикаһының финанс министры вазифаһын башҡарыусы А. Р. Ғәскәров, мәсьәлә Башҡортостан Республикаһы бюджетының килем өлөшө үтәлеше барышында тикшереләсәк, тип яуап бирҙе.  Был халыҡтың депутаттарға мөрәжәғәт итеү институтының һөҙөмтәлелеге тураһында һөйләй. Берҙәм республика округы буйынса Башҡортостан Республикаһы Дәүләт Йыйылышы – Ҡоролтай депутаты В. Т. Шәрәфетдинова 2010 йылдың яҙғы сессияһы дәүерендә 51 мөрәжәғәт алды, граждандарҙы ҡабул итеү ойошторҙо.  Унда йәмәғәт тормошоноң төрлө өлкәләренә ҡағылған киҫкен мәсьәләләр күтәрелде.  Уларҙың һигеҙенә яуаптар алынған да инде.  Был йәмәғәт власы органдарының граждандар мөрәжәғәттәренә иғтибары тураһында тураһында һөйләй.
 
    
  
 В. Т. Шәрәфетдинова тарафынан үткәрелгән Ҡырмыҫҡалы һәм Архангель райондарындағы ҡабул итеүҙәр барышында 33 кеше ҡабул ителде, унда матди ярҙам күрһәтеү, йәмәғәт учреждениеларының матди базаһын яҡшыртыу, йәш ғаиләләргә ер участкалары бүлеү, Айтмәмбәт ауылында мәктәп төҙөү, фельдшер пунктын балалар баҡсаһы бинаһына күсереү мәсьәләләре күтәрелде.
 
    
  
 Депутат һайлаусылар менән 6 осрашыу үткәрҙе, район газеталарында статьялар һәм башҡа материалдар баҫтырып сығарҙы.
 
    
  
 Бөгөнгө көнгә граждандар мөрәжәғәтенең күпселеге буйынса ыңғай ҡарарҙар ҡабул ителде.
 
    
  
 Шулай уҡ дәүләт һәм муниципаль власть органдарына барлығы 11 депутат запросы, мөрәжәғәттәре ебәрелде. 