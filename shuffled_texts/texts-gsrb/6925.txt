Уның составына депутаттар – юғары уҡыу йорттары ректорҙары, мәғариф һәм киң мәғлүмәт саралары вәкилдәре инде.
    
  Депутаттар ғаилә мөнәсәбәттәре өлкәһендәге республика закондарын камиллаштырыу мәсьәләләре буйынса актив эштәрен дауам итергә ниәт тоталар.
    
  Тәүге закон проекттары ғаиләләге йәберҙе профилактикалауға ҡағыласаҡ.  Атап әйткәндә, ул, хоҡуҡ һаҡлау органдарының, социаль хеҙмәттәрҙең, йәмәғәт ойошмаларының ғаиләләге йәбер ҡорбандарына ярҙам күрһәтеү буйынса үҙ-ара хеҙмәттәшлек итеүен тәьмин итеүсе комплекслы Башҡортостан Республикаһы Законын әҙерләү маҡсатҡа ярашлы буласаҡ, ти.
    
  Был мөнәсәбәттәрҙең ҡатмарлылығын иҫәпкә алып, Мөхәмәт Харрасов башҡарыласаҡ закон сығарыу эшенә закон проектын йәмәғәтселек тикшереүенә сығарыу юлы менән граждандарҙың киң массаларын йәлеп итергә тәҡдим итә.
    
  Иҫегеҙгә төшөрәбеҙ, Башҡортостан Республикаһы дүртенсе саҡырылыш Дәүләт Йыйылышы – Ҡоролтай Рәйесе К.Б. Толкачевтың ҡарары менән Дәүләт Йыйылышы – Ҡоролтай Рәйесе урынбаҫары Л.С. Ғүмәрова етәкселегендә социаль һәм ғаилә мөнәсәбәттәре өлкәһендәге республика закондарын камиллаштырыу өсөн тәҡдимдәр әҙерләү буйынса эшсе төркөм булдырылған ине.  13 апрелдә “Йәберләүҙән азат ғаилә” темаһына “түңәрәк өҫтәл” үтте.  Уны Башҡортостандың Ҡатын-ҡыҙҙар союзы Башҡортостан Республикаһының Йәмәғәт палатаһы менән берлектә ойошторҙо.
    
  “Түңәрәк өҫтәл” эшендә Башҡортостан Республикаһы Дәүләт Йыйылышы – Ҡоролтайҙың Социаль сәйәсәт һәм һаулыҡ һаҡлау буйынса комитеты рәйесе урынбаҫары М.Х. Харрасов, Башҡортостан Республикаһы Дәүләт Йыйылышы – Ҡоролтай депутаты, “Башҡортостан ҡыҙы” журналының баш мөхәррире Й.С. Ильясова, Башҡортостан Республикаһында Бала хоҡуҡтары буйынса вәкил М.М. Скоробогатова, йәмәғәт ойошмалары, Башҡортостан Республикаһының Эске эштәр министрлығы, киң мәғлүмәт саралары вәкилдәре ҡатнашты.
    
  Ултырышта ҡатнашыусыларҙың барыһы ла ҡатын-ҡыҙҙарға, балаларға ҡарата ғаиләлә йәбер-золомдо булдырмау, ошо темаға арналған махсус уҡытыу семинарҙарын үткәреү кәрәклеге тураһында һөйләнеләр.
    
  Башҡортостан Республикаһы Дәүләт Йыйылышы – Ҡоролтайҙың Социаль сәйәсәт һәм һаулыҡ һаҡлау буйынса комитеты рәйесе урынбаҫары М.Х. Харрасовтың сығышы был өлкәләге закондарҙы камиллаштырыу перспективаларына арналды. 