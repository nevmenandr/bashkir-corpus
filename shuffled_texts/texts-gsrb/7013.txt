Һөҙөмтәлә эшсе төркөм ағзалары закон проекттары өҫтөндә эште дауам итергә һәм ошо маҡсатта бер нисә кәңәшмәләр һәм консультациялар үткәрергә, тигән ҡарарға килде. Бөгөн Башҡортостан Республикаһы Дәүләт Йыйылышы – Ҡоролтай Рәйесе урынбаҫары Л. С. Ғүмәрова етәкселегендә социаль һәм ғаилә мөнәсәбәттәре өлкәһендәге республика закондарын камиллаштырыу буйынса эшсе төркөм ултырышы үтте.
   Эшсе төркөмдөң бурыстары булып социаль һәм ғаилә мөнәсәбәттәре, атап әйткәндә, балалыҡтың, әсәлектең хоҡуҡтарын һәм законлы мәнфәғәттәрен яҡлау өлкәһендәге республика закондарын камиллаштырыу буйынса тәҡдимдәр әҙерләү тора.
   Был өлкәләге хәлде һәм закондарҙы өйрәнеү һөҙөмтәһендә эшсе төркөм тарафынан “Енәйәт суд эштәрен алып барыу сиктәрендә зарар күреүсе тип табылған бәлиғ булмағандарҙың хоҡуҡтарын яҡлау буйынса өҫтәмә гарантиялар тураһында” һәм “Ғаиләлә көс ҡулланыуҙы профилактикалау тураһында” Башҡортостан Республикаһы Закондары проекттары әҙерләнде.
   Иҫегеҙгә төшөрәбеҙ, Башҡортостан Республикаһы Дәүләт Йыйылышы – Ҡоролтай Рәйесе К. Толкачев депутаттарҙың эшсе төркөмөн барлыҡҡа килтереү тураһында ҡарар ҡабул иткән ине.
  