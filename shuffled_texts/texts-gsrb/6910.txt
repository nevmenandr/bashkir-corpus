Парламент бөтә Рәсәй территорияһындағы балаларҙың торлаҡҡа хоҡуҡтарын яҡлап сығырға ниәт тота.  Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты ултырышы “Рәсәй Федерацияһы Торлаҡ кодексының 31-се статьяһына үҙгәрештәр индереү тураһында” федераль закон проектын Рәсәй Федерацияһы Федераль Йыйылышының Дәүләт Думаһына индереү буйынса Башҡортостан Республикаһы Дәүләт Йыйылышы – Ҡоролтайҙың закондар сығарыу инициативаһы менән сығыуын тәҡдим итеү тураһындағы ҡарар ҡабул итте.
    
  Был мәсьәлә буйынса доклад яһап, Комитет рәйесе урынбаҫары Е.А. Родина тәҡдим ителгән төҙәтмәләр ата-әсәнең айырылыу осрағында балаларҙың мәнфәғәттәрен яҡлауға йүнәлтелгән, тине.  Әлеге ваҡыттағы Кодексҡа ярашлы рәүештә бындай осраҡтарҙа баланың торлаҡ менән ҡулланыуға хоҡуҡтары күҙәтелмәй.  Бынан тыш, ул Рәсәй Федерацияһының Ғаилә кодексына ла ҡаршы килә, тип белдерелде.