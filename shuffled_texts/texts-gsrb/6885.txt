Комитет ағзалары был үҙгәрештәрҙе лә хуплап, Закон проектын Президиумға йүнәлтте. Был Закон проектының асылы менән Комитет рәйесе урынбаҫары Е. А. Родина таныштырып үтте.
    
  Депутаттар “Башҡортостан Республикаһында сауҙа эшмәкәрлеген көйләү тураһында” Башҡортостан Республикаһы Законының 6-сы статьяһына үҙгәрештәр индереү тураһында” БР Законы проектын тикшереүҙе лә дауам иттеләр.  2011 йылдың апрелендә “Башҡортостан Республикаһында бәләкәй һәм урта эшҡыуарлыҡты үҫтереү өлкәһендәге закондар сығарыуҙы тормошҡа ашырыу барышы тураһында” темаһына парламент тыңлауҙары үтәсәк.  Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты ошондай тәҡдим индерергә планлаштыра.
    
  Бынан тыш ултырышта Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты ағзалары закондарҙы камиллаштырыуға ҡағылған башҡа мөһим мәсьәләләрҙе лә тикшерҙе.
    
  Әйтәйек, “Башҡортостан Республикаһында автомобиль юлдары һәм юл эшмәкәрлеге тураһында” Башҡортостан Республикаһы Законына үҙгәрештәр индереү тураһында” БР Законы проекты беренсе уҡыуҙа тикшерелеүгә тәҡдим ителде.  Ундағы үҙгәрештәр федераль закон менән ярашлылыҡҡа килтереү маҡсатында индерелә.
    
  Тулыһынса ҡабул итеүгә “Башҡортостан Республикаһында ҡала төҙөү эшмәкәрлеген көйләү тураһында” Башҡортостан Республикаһы Законының 18-се статьяһына үҙгәрештәр индереү тураһында” БР Законы проекты тәҡдим ителә. 