Социаль сәйәсәт һәм һаулыҡ һаҡлау буйынса комитет ултырышы Башҡортостан Республикаһының Мәғариф министры урынбаҫары А. Ш. Суриндың доклады менән башланды.  Артур Шәйхитдин улы Башҡортостан Республикаһы Хөкүмәте тарафынан индерелгән “Башҡортостан Республикаһының ҡайһы бер дәүләт вәкәләттәрен урындағы үҙидара органдарына тапшырыу тураһында” Башҡортостан Республикаһы Законына үҙгәрештәр индереү тураһында” БР Законы проекты буйынса доклад яһаны.  “Башҡортостан Республикаһында бала хоҡуҡтарының төп гарантиялары тураһында” Башҡортостан Республикаһы Законының 5-се статьяһына үҙгәрештәр индереү тураһында” БР Законы проекты беренсе уҡыуҙа ҡабул итеүгә тәҡдим ителде.
    
  Башҡортостан Республикаһы Хөкүмәте тарафынан индерелгән “Баланы ғаиләгә тәрбиәгә биргәндә бер тапҡыр бирелә торған пособиеларҙы тәғәйенләү һәм түләү буйынса дәүләт вәкәләттәрен урындағы үҙидара органдарына тапшырыу тураһында” БР Законы проекты көн тәртибенә индереү өсөн Президиумға йүнәлтелде.
    
  “Рәсәй Федерацияһының ҡайһы бер закондар сығарыу акттарына үҙгәрештәр индереү тураһында” 294041-5-се федераль закон проекты тураһында” Башҡортостан Республикаһы Дәүләт Йыйылышы – Ҡоролтай ҡарары проекты буйынса ла актив әңгәмә барҙы. 2010 йылдан балаларҙың сәләмәтлеген нығытыу һәм ялын ойоштороу буйынса вәкәләттәр Рәсәй Федерацияһы субъекттарына биреләсәк.
    
  Республикала балаларҙың сәләмәтлеген нығытыу һәм ялын ойоштороу буйынса вәкәләттәрҙе урындағы үҙидара органдарына тапшырыу буйынса үҙгәрештәр һәм өҫтәмәләр индергән “Урындағы үҙидара органдарына Башҡортостан Республикаһының ҡайһы бер дәүләт вәкәләттәрен тапшырыу тураһында” Башҡортостан Республикаһы Законына үҙгәрештәр индереү тураһында” БР Законы проекты депутаттар тарафынан хуплау тапты.  Быға тиклем балаларҙы тәрбиәләү, уларҙың сәләмәтлеген нығытыу һәм ялын тәьмин итеү буйынса сараларға аҡсалар Рәсәй Федерацияһының Социаль страховкалау фонды тарафынан хәстәрләнә ине.   
    
  А. Ш. Сурин шулай уҡ Комитет ултырышының көн тәртибенә индерелгән икенсе мәсьәлә буйынса ла сығыш яһаны. 