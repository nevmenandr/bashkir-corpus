Дәүләт төҙөлөшө буйынса комитет рәйесе урынбаҫары М. Е. Бугера был закон проектын ҡабул итеүҙең башҡарма власть органдары структураһындағы үҙгәрештәр менән бәйлелеген билдәләп үтте.
    
  Ултырышты тамамлап, депутаттар Татарстан Республикаһы Дәүләт Советының Дәүләт Думаһы депутаттарына һәм Рәсәй Федерацияһы Федераль Йыйылышы ағзаларына Мәскәүҙең Манеж майҙанындағы рөхсәтһеҙ акция һәм уның артынса ҡабатланған башҡа экстремистик сығыштар буйынса Мөрәжәғәтен яҡлап сыҡтылар.
    
  Татарстан парламентарийҙары, Мөрәжәғәт тексында билдәләнеүенсә, экстремистик идеологияға юл ҡуймаҫҡа, этнос-ара һәм халыҡ-ара бәхәстәр тыуҙырырға тырышыусыларға актив рәүештә ҡаршы торорға саҡыра.
    
  Килеп тыуған хәлгә бәйле Татарстан Республикаһы Дәүләт Советы Рәсәй Федерацияһы Федераль Йыйылышына тиҙ арала Рәсәй Федерацияһының Милли сәйәсәт концепцияһының яңы редакцияһын әҙерләргә һәм ҡабул итергә, шулай уҡ дәүләт милли сәйәсәте мәсьәләләрен тормошҡа ашырыу вәкәләттәренә эйә булған дәүләт власы органын ойошторорға тәҡдим итә. Дәүләт төҙөлөшө буйынса комитет ултырышында депутаттар Башҡортостан Республикаһы Президенты тарафынан индерелгән Башҡортостан Республикаһы буйынса айырым суд участкаларының мировой судьялары вазифаһына кандидатураларҙы тикшерҙе.  “Башҡортостан Республикаһының судьяларына, контроль яһаусы органдары хеҙмәткәрҙәренә дәүләт яҡлауы тураһында” Башҡортостан Республикаһы Законына үҙгәрештәр индереүсе закон проекты парламентарийҙар тарафынан хуплау тапты.
    
  Депутаттар “Башҡортостан Республикаһының айырым закон акттарына үҙгәрештәр индереү тураһында” БР Законы проекты менән дә килештеләр. 