Унда улар институттың халыҡты һауыҡтырыу, мөмкинселектәре сикләнгән граждандарға (инвалидтарға) реабилитация һәм белем биреү хеҙмәттәрен күрһәтеү буйынса эшмәкәрлеге менән таныштылар.  Башҡортостан Республикаһы Дәүләт Йыйылышы – Ҡоролтай комитеттары рәйестәре А. В. Буранғолова һәм Р. С. Күзбәков Башҡорт физик культура институтының физик реабилитация үҙәгендә булдылар.  Бөгөнгө көндә институтта 30 инвалид-спортсмен уҡый.  Бынан тыш үҙәк ҡарамағында ғилми тикшеренеү лабораторияһы ла ойошторолған.
    
  Институтта насар ишеткән һәм насар күргән студенттар өсөн махсус программа буйынса уҡытыу эше алып барыла.  Парламентарийҙарҙың бында килеүенең сәбәбе – һуҡыр һәм насар күргән инвалидтар тарафынан юғары белем алыу мәсьәләһе буйынса мөрәжәғәткә яуапты тормошҡа ашырыу.
    
  Иҫегеҙгә төшөрәбеҙ, бер аҙна элек Социаль сәйәсәт һәм һаулыҡ һаҡлау буйынса комитет рәйесе А. В. Буранғолова һәм уның урынбаҫары М. Х. Харрасов, Бөтә Рәсәй һуҡырҙар йәмғиәтенең республика ойошмаһы рәйесе Ю. Н. Акшенцев һәм башҡа тейешле кешеләр менән осрашып, был проблеманы хәл итеү өсөн саралар планын билдәлән инеләр. 
    
  А. В. Буранғолова билдәләүенсә, физик реабилитация үҙәге балаларҙың терәк-хәрәкәт аппараты функцияһының боҙолоуын дауалау, уларҙа остеохондроз, балалар церебраль параличы ауырыуҙарын комплекслы физик реабилитациялау буйынса хеҙмәттәр күрһәтә.  Улар араһында донъя, Европа чемпиондары, Паралимпия һәм Сурдлимпия уйындарында ҡатнашыусылар һәм еңеүселәр бар.
    
  Үҙәктең эше менән танышҡан ваҡытта ҡайһы бер проблемалар ҙа асыҡланды.  Иң мөһим проблемаларҙың береһе – инвалидтарҙы уҡытыу өсөн өҫтәмә бюджет урындары булдырыу, балалар церебраль параличы ауырыуҙарын комплекслы физик реабилитациялау өсөн финанстар бүлеү мәсьәләһен хәл итеү. 