Бөгөн Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев, уның урынбаҫарҙары Р.Н. Зинуров, Л.С. Ғүмәрова, парламент комитеттары етәкселәре һәм депутаттар Корея Республикаһы Хөкүмәтенең Корея Республикаһының урта һәм бәләкәй эшҡыуарлыҡ Хакимиәте етәксеһе Ким Донг Сун етәкселегендәге делегацияһы менән осрашты. 
    
  Осрашыу барышында Башҡортостан парламенты спикеры республикабыҙҙың иҡтисади үҫеш, дәүләт-шәхси партнерлыҡ, һалым һалыу өлкәһен көйләүсе закондар торошона характеристика бирҙе.
    
  Башҡортостан Республикаһының закондар сығарыу базаһы тураһында һөйләү барышында К. Б. Толкачев, Башҡортостан Республикаһы Дәүләт Йыйылышы – Ҡоролтай кешенең һәм граждандың хоҡуҡтарын һәм иректәрен яҡлауҙы үҙенең өҫтөнлөклө йүнәлеше итеп ҡуя һәм социаль яҡҡа йүнәлтелгән дәүләт сәйәсәтен алып бара, тип һыҙыҡ өҫтөнә алды.
    
  Үҙ сиратында Корея Республикаһының урта һәм бәләкәй эшҡыуарлыҡ Хакимиәте етәксеһе Ким Донг Сун, Корея эшҡыуарҙары Башҡортостан Республикаһында светодиод продукцияһын етештереү өлкәһендә эшләргә теләй, тип белдерҙе һәм был планға яҡшы баһа бирҙе.