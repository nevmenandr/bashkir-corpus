Йәштәр сәйәсәте мәсьәләләре тикшерелде
  
26 ноябрҙә Башҡортостан парламентында Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачевтың “Берҙәм Рәсәйҙең Йәш Гвардияһы” бөтә Рәсәй йәмәғәт берләшмәһе сәйәси советы рәйесе Р. У. Гаттаров һәм “Берҙәм Рәсәйҙең Йәш Гвардияһы” бөтә Рәсәй йәмәғәт берләшмәһенең Волга буйы федераль округы буйынса координаторы Д. В. Фадеев менән осрашыуы үтте.
   Әңгәмә барышында К. Б. Толкачев Башҡортостандағы ижтимағи-сәйәси һәм социаль-иҡтисади хәл, республикала дәүләт йәштәр сәйәсәтен тормошҡа ашырыу, был өлкәлә закондар сығарыу базаһының бөгөнгөһө һәм артабанғы үҫеш перспективалары тураһында һөйләне.
   Әңгәмәлә Бөтә Рәсәй “Берҙәм Рәсәй” сәйәси партияһының Башҡортостан төбәк бүлексәһе башҡарма комитеты етәксеһе урынбаҫары Р. А. Миғранов, Башҡортостан Республикаһы Дәүләт Йыйылышы – Ҡоролтай ҡарамағындағы Йәштәр йәмәғәт палатаһы рәйесе Р. Р. Ғизәтуллин, “Берҙәм Рәсәйҙең Йәш Гвардияһы” бөтә Рәсәй йәмәғәт берләшмәһенең Башҡортостан төбәк бүлексәһе штабы етәксеһе Р. Р. Ишһарин һәм штаб етәксеһе урынбаҫары К. С. Канунников ҡатнашты.