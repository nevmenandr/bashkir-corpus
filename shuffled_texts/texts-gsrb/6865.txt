Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитеты инициативаһы менән бөгөн “2011 йылда Башҡортостан Республикаһында тариф сәйәсәте тураһында” темаһына эшлекле кәңәшмә үткәреләсәк.
    
  Кәңәшмә эшендә Башҡортостан Республикаһының Торлаҡ-коммуналь хужалығы министрлығы, Башҡортостан Республикаһының Хеҙмәт һәм халыҡты социаль яҡлау министрлығы, Башҡортостан Республикаһының Эске эштәр министрлығы, Суд приставтары федераль хеҙмәтенең Башҡортостан Республикаһы буйынса идаралығы, Рәсәй Федераль миграция хеҙмәтенең Башҡортостан Республикаһы буйынса идаралығы, Стәрлетамаҡ ҡалаһының, Архангель районының коммуналь хеҙмәттәре, идара итеү компаниялары, “Башкирэнерго” асыҡ акционерҙар йәмғиәте һәм ветерандар ойошмалары вәклдәре ҡатнашасаҡ.
    
  Мәсьәләне тикшереү 2011 йылдың 8 февралендә Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитеты ултырышында дауам итәсәк.