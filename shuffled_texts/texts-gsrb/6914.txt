Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанстар һәм милек мәсьәләләре буйынса комитеты ултырышында бөгөн Башҡортостан Республикаһында дәүләт милкен хосусилаштырыу тураһындағы мәсьәләләр тикшерелде.
    
  Башҡортостан Республикаһы Дәүләт Йыйылышы – Ҡоролтайҙың сираттағы ултырышында “Башҡортостан Республикаһында дәүләт милкен хосусилаштырыу тураһында” Башҡортостан Республикаһы Законына үҙгәрештәр индереү тураһында” БР Законы проектын өсөнсө уҡыуҙа ҡабул итеү тәҡдим ителде.
    
  Шулай уҡ Дәүләт Йыйылышында ҡабул итеүгә Комитет ағзалары тарафынан “Республика маҡсатлы программалары тураһында” Башҡортостан Республикаһы Законының 11-се статьяһына үҙгәрештәр индереү тураһында” БР Законы проекты тәҡдим ителде.
    
  Бөгөнгө ултырыштың айырым темаһы булып “Башҡортостан Республикаһының 2011 йылға бюджеты тураһында” Башҡортостан Республикаһы Законына үҙгәрештәр индереү тураһында” БР Законы проекты торҙо.  Башҡортостан Республикаһының Финанс министры 
    
  Р.С. Хисмәтуллина , закон проекты бюджет килемдәренең 2 млрд 625,6 млн һумға артыуын күҙ уңында тота, тип билдәләне.
    
   Бынан тыш Комитет ултырышы сиктәрендә “Граждандарҙың йәшәү урыны буйынса физик шәхестәрҙең килеменә һалымдар түләү тураһындағы федераль закондарға үҙгәрештәр индереү буйынса закондар сығарыу инициативаһын әҙерләү” темаһына түңәрәк өҫтәл үткәрелде.