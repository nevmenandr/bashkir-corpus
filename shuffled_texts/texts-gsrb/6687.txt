“Тоҡомло малсылыҡ тураһында”, “Хайуандар донъяһы тураһында” һәм “Башҡортостан Республикаһында урман мөнәсәбәттәрен көйләү тураһында” закон проекттары – өсөнсө, “Аграр өлкәләге Башҡортостан Республикаһының ҡайһы бер закон акттарына үҙгәрештәр индереү тураһында” БР Законы проекты икенсе уҡыуҙа ҡабул итеүгә әҙерләнгән.
    
  Комитет ағзалары тарафынан “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законының 10 статьяһының 2-се өлөшөнөң 4-се подпунктына рәсми аңлатма биреү тураһында” Башҡортостан Республикаһы Дәүләт Йыйылышы – Ҡоролтай ҡарары проекты тикшерелде.
    
  Бынан тыш депутаттар “2020 йылға тиклем Рәсәй Федерацияһының һыу стратегияһы һәм Башҡортостан Республикаһы территорияһында уны тормошҡа ашырыу” темаһына парламент тыңлауҙарын үткәреү кәрәклеген билдәләне. Башҡортостан Республикаһы Дәүләт Йыйылышы – Ҡоролтайҙың Аграр мәсьәләләр, экология һәм тәбиғәтте файҙаланыу буйынса комитеттың бөгөнгө ултырышының көн тәртибенә дүрт закон проекты индерелгән ине. 