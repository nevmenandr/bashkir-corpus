Унда һайлаусылар мәнфәғәтен Башҡортостан Республикаһы дүртенсе саҡырылыш Дәүләт Йыйылышы – Ҡоролтай депутаты Ильяс Әхмәт улы Абдрахманов яҡтырта. 
    
  Граждандарҙы ҡабул итеү барышында уға Учалы, Сибай ҡалаларынан һәм Учалы, Бөрйән райондары халҡынан төрлө йүнәлештәге мөрәжәғәттәр килде. 
    
  Депутат И. Ә. Абдрахманов тарафынан балалар майҙансыҡтарын төҙөкләндереү, балалар баҡсаларында урындар бүлеп биреү, ҡайһы бер ауылдарҙы электр уты һәм газ менән тәьмин итеүҙе ойоштороу, Ураҙ ауылында йорттары янған ғаиләләргә өй төҙөп биреү кеүек һәм башҡа мәсьәләләр тикшерелде.
    
  Ильяс Әхмәт улы тарафынан 2010 йылдың көҙгө сессияһында 140 мөрәжәғәт ҡабул ителде, һайлаусылар менән 14 осрашыу үткәрелде.
    
  Урындағы Прокуратураға, Учалы районы Хакимиәтенә, Уралсиб банкыһы идаралығына, Башҡортостан Республикаһы Прокуратураһына, Башҡортостан Республикаһының Һаулыҡ һаҡлау министрлығына 17 депутат һорауы ебәрелде.
    
  Әлеге ваҡытта граждандарҙың законлы хоҡуҡтары һәм мәнфәғәттәре өлкәһендәге тәртип боҙоуҙар буйынса вазифалы кешеләргә мөрәжәғәттәр өҫтөндә эштәр алып барыла. 2010 йылдың көҙгө сессияһы барышында Ирәмәл һайлау округында ярайһы уҡ актив эш алып барылды. 