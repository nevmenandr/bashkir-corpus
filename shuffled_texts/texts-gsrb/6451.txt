Ултырыш эшендә Башҡортостан Республикаһы Президенты М. Ғ. Рәхимов ҡатнашты.
 
 
  

 
 Парламент тарафынан сираттағы ултырышта Башҡортостан Республикаһының 2010 йылға һәм 2012 йылға тиклем осорға социаль-иҡтисади үҫешен күҙаллау тикшерелде һәм раҫланды.  “Башҡортостан Республикаһының 2010 йылға бюджеты тураһында” һәм “Башҡортостан Республикаһының Мотлаҡ медицина страховкалауы Республика фондының 2010 йылға бюджеты тураһында” БР закондары ҡабул ителде.
 
 
  

 
 Шулай уҡ икенсе уҡыуҙа “Башҡортостан Республикаһының мировой судьялары тураһында” Башҡортостан Республикаһы Законының 5-се статьяһына үҙгәрештәр индереү тураһында”, “Башҡортостан Республикаһында выждан һәм дин тотоу иреклеге тураһында”, “Башҡортостан Республикаһы халыҡтары телдәре тураһында” һәм башҡа закондар проекттары тикшерелде.
 
 
  

 
 Депутаттар тарафынан беренсе уҡыуҙа “Башҡортостан Республикаһында Бала хоҡуҡтары буйынса вәкил тураһында”, “Башҡортостан Республикаһының дәүләт гражданлыҡ хеҙмәте тураһында”, “Башҡортостан Республикаһының норматив хоҡуҡи акттары тураһында” һәм башҡа Башҡортостан Республикаһы законындары тикшерелде һәм ҡабул ителде.
 
 
  

 
 Башҡортостан Республикаһы Дәүләт Йыйылышы – Ҡоролтайҙың “Административ хоҡуҡ боҙоуҙар тураһында Рәсәй Федерацияһы Кодексына үҙгәрештәр индереү тураһында” һәм “Дауалау саралары тураһында” Федераль Законына үҙгәрештәр индереү тураһында” федераль закон проекттарын Дәүләт Думаһына индереү буйынса закондар сығарыу инициативаһы менән сыҡты.
 
 
  

 
 Шулай уҡ Башҡортостан Республикаһы Дәүләт Йыйылышы – Ҡоролтай менән Кабарҙа-Балҡар Республикаһы Парламенты араһында закондар сығарыу эшмәкәрлегендә хеҙмәттәшлек тураһында килешеү проекты тексы раҫланды һәм ярашлы ҡарар ҡабул ителде.
 
 
  

 
 Парламент ҡарары менән Башҡортостан Республикаһының Контроль-иҫәп палатаһы Рәйесе вазифаһына С. Ф. Харасов тәғәйенләнде, Башҡортостан Республикаһы Дәүләт Йыйылышы – Ҡоролтай депутаты Ш. Х. Әминовтың вәкәләттәре ваҡытынан алда туҡтатылды.
 
 
  

 
 Ултырышты Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев алып барҙы.  Башҡортостан Республикаһының 2010 йылға бюджеты ҡабул ителде
 
 
  

 
 Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың ун туғыҙынсы ултырышы үтте. 