Бөгөн Рәсәй парламентаризмының 105 йыллығына арналған саралар сиктәрендә Санкт-Петербургта Рәсәй Федерацияһының Дәүләт Думаһы ҡарамағындағы Рәсәй закондар сығарыусыларының Ассамблеяһы ултырышы үтә. 
    
  Ултырыштың эшендә Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев та ҡатнаша.
    
  “2020 йылға тиклем Рәсәйҙең социаль-иҡтисади үҫеше процесын закондар йәһәтенән тәьмин итеү: төбәк аспекты” темаһына Закондар сығарыусылар Ассамблеяһының Президиум ултырышы үтте лә инде.  Унда төп доклад менән Рәсәй Федерацияһы Федераль Йыйылышының Дәүләт Думаһы Рәйесе Б. Грызлов сығыш яһаны.
    
  Ассамблея ултырышында Рәсәй Федерацияһының барлыҡ 83 субъектының да закондар сығарыусы (вәкиллекле) органдары етәкселәре ҡатнашты.