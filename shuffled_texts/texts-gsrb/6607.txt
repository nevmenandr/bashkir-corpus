2010 йылдың 17 июнендә Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың егерменсе алтынсы ултырышы үтте. 
    
  Ултырыш эшендә Башҡортостан Республикаһы Президенты М. Ғ. Рәхимов ҡатнашты.
    
  Парламентарийҙар тарафынан иң тәүҙә Башҡортостан Республикаһының суд участкаларының мировой судьяларын һайлау тураһында мәсьәләләр тикшерелде. 
    
  Артабан “Башҡортостан Республикаһында урындағы үҙидара тураһында”, “Башҡортостан Республикаһында граждандарҙың милли-мәҙәни берләшмәләре тураһында”, “Китапхана эше тураһында”, “Һуғыш, хеҙмәт һәм Ҡораллы Көстәр ветерандары тураһында” Башҡортостан Республикаһы закондарына үҙгәрештәр индереү тураһындағы республика закондарын ҡабул иттеләр.
    
  Икенсе уҡыуҙа Башҡортостан Республикаһында һунарсылыҡ һәм һунарсылыҡ ресурстарын һаҡлау тураһында”, “Башҡортостан Республикаһында выждан һәм дин тотоу иреклеге тураһында” Башҡортостан Республикаһы закондарына төҙәтмәләр тикшерелде, Һайлауҙар тураһында Башҡортостан Республикаһы Кодексына үҙгәрештәр индерелде.
    
  Депутаттар беренсе уҡыуҙа “Башҡортостан Республикаһында хоҡуҡ боҙоуҙарҙы иҫкәртеү тураһында”, “Башҡортостан Республикаһында Кеше хоҡуҡтары буйынса вәкил тураһында” Башҡортостан Республикаһы закондарына үҙгәрештәр индереү буйынса БР закондары проекттарын ҡабул иттеләр.
    
  “Башҡортостан Республикаһының мировой судьялары эшмәкәрлеге тураһында мәғлүмәт алыу мөмкинлеген тәьмин итеү тураһында” БР Законы проекты ла депутаттар тарафынан хуплау тапты.  “Башҡортостан Республикаһының Нуриман районында географик объекттар булдырыу тураһында” БР Законы проекты шулай уҡ беренсе уҡуҙа ҡабул ителде.
    
  “Башҡортостан Республикаһы халыҡтарының мәҙәни мираҫы объекттары (тарих һәм мәҙәниәт ҡомартҡылары) тураһында” Башҡортостан Республикаһы Законына үҙгәрештәр индереү тураһында” БР Законы проекты өсөн дә депутаттар ыңғай тауыш бирҙе.
    
  Ултырышты Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев алып барҙы.
    

  Башҡортостан Республикаһы
    
  Дәүләт Йыйылышы – Ҡоролтайҙың
    
  матбуғат хеҙмәте