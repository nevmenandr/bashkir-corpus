Проектта закондар сығарыу процесын ойоштороу һәм республика закондарының үтәлешенә контроллек итеү өлөшөндә Башҡортостан Республикаһы Дәүләт Йыйылышы – Ҡоролтай Президиумының яңы вәкәләттәре сағылған.
 
    
  
  “Рәсәй Федерацияһы Хөкүмәте тураһында” Федераль конституцион закондың 12-се статьяһына үҙгәреш индереү тураһында” федераль конституцион закон проектын Рәсәй Федерацияһы Федераль Йыйылышының Дәүләт Думаһына индереү буйынса Башҡортостан Республикаһы Дәүләт Йыйылышы – Ҡоролтайҙың закондар сығарыу инициативаһы тураһында”  ҡарар проекты ла парламентарийҙар тарафынан хуплау тапты. 
 
    
  
   Дәүләт төҙөлөшө буйынса комитет үҙенең ултырышын Башҡортостан Республикаһы буйынса айырым суд участкаларының мировой судьяларын һайлау тураһында мәсьәләне ҡарауҙан башланы.  Тәҡдим ителгән һигеҙ кандидаттың етеһе раҫланды. 
 
    
  
  	Артабан парламентарийҙар Дәүләт төҙөлөшө буйынса комитет тарафынан беренсе уҡыуға әҙерлгән “Башҡортостан Республикаһы дәүләт власы органдарының эшмәкәрлеген ойоштороу өлкәһендә Башҡортостан Республикаһының ҡайһы бер закон акттарына үҙгәрештәр индереү тураһында”, “Башҡортостан Республикаһының дәүләт гражданлыҡ хеҙмәте тураһында” Башҡортостан Республикаһы Законының 5-се һәм 12-се статьяларына үҙгәрештәр индереү тураһында” БР Закондары проекттарын тикшерҙеләр.
 
    
  
  Башҡортостан Республикаһы Президенты тарафынан индерелгән “Башҡортостан Республикаһы дәүләт гражданлыҡ хеҙмәткәрҙәренең профессиональ белемен арттырыу, квалификацияһын күтәреү һәм стажировкаһы тураһында” БР Законы проекты икенсе уҡыуҙа ҡабул итеүгә тәҡдим ителде.
 
    
  
  “Башҡортостан Республикаһы Дәүләт Йыйылышы – Ҡоролтай Регламентына үҙгәрештәр индереү тураһында” Башҡортостан Республикаһы Дәүләт Йыйылышы – Ҡоролтай ҡарары проекты ла хупланды. 