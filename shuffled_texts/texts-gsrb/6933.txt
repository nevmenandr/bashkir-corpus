Беҙ уны тағы ла үҙебеҙҙә ҡунаҡта күреүебеҙгә шат булыр инек, - тине К. Б. Толкачев, Ҡаҙағстан Мәжелесе спикерына мөрәжәғәт итеп. Ҡаҙағстан Республикаһы Парламентында булған Ҡаҙағстан Республикаһы Парламенты Мәжелесе	Рәйесе Урал Мөхәмәтйәнов менән Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев араһындағы һөйләшеүҙең темаһы Ҡаҙағстан-Рәсәй мөнәсәбәттәре контексында парламент-ара хеҙмәттәшлек булды.
    
  Осрашыуҙа Ҡаҙағстан Республикаһы һәм Башҡортостан Республикаһы (Рәсәй Федерацияһы) араһында хеҙмәттәшлекте артабан үҫтереүҙең төп йүнәлештәре һәм перспективалары тикшерелде.  Атап әйткәндә, ике республиканың рухи-мәҙәни, сәйәси, сауҙа-иҡтисади бәйләнештәренең һуңғы йылдарҙа өлгәшелгән һөҙөмтәләре билдәләнде һәм дәүләт сәйәсәтен закондар сығарыу менән тәьмин итеү тәжрибәһен уртаҡлашыу буйынса парламент-ара хеҙмәттәшлекте киңәйтеүгә ынтылыш белдерелде.
    
  Уртаҡ ҡыҙыҡһыныу тыуҙырған мәсьәләләр буйынса конструктив фекер алышыу, экологик хәүефһеҙлекте, эшкәртеү сәнәғәтен, урындағы үҙидараның һәм граждандар йәмғиәтенең демократик институттарын үҫтереүҙе тәьмин итеү буйынса закондар сығарыу өлкәһендәге тәжрибә уртаҡлашыу булды.  Тәжрибә уртаҡлашыу буйынса эште яҡтар депутаттар араһындағы туранан-тура бәйләнештәр барышында, шулай уҡ конференциялар, семинарҙар һәм хоҡуҡиәт булдырыуға ҡағылған башҡа саралар сиктәрендә башҡарҙылар.
    
    Башҡортостанда Нурсолтан Назарбаевтың республикаға сәфәрен яҡшы хәтерләйҙәр. 