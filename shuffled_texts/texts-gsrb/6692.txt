Нефтекама ҡалаһында үткән Башҡортостан Республикаһы Дәүләт Йыйылышы – Ҡоролтай Мәғариф, фән, мәҙәниәт, спорт һәм йәштәр эштәре буйынса комитетының күсмә ултырышында депутаттар бер нисә мөһим мәсьәлә тикшерҙе.
 
    
  
 Тәү сиратта “Беҙҙең яңы мәктәбебеҙ” Милли мәғариф инициативаһын тормошҡа ашырыу һәм яңы быуын федераль дәүләт мәғариф стандартын индереү йөҙөндә Башҡортостан Республикаһында мәғариф өлкәһендәге закондарҙы камиллаштырыу тураһында” темаһына түңәрәк өҫтәл ойошторолдо.  “Башҡортостан Республикаһының Музей фонды һәм Башҡортостан Республикаһында музейҙар тураһында” Башҡортостан Республикаһы Законына үҙгәрештәр индереү тураһында” БР Законы проекты тарафынан дәүләт музейҙарына беркетелгән күсемһеҙ милекте арендаға биреүҙән килгән аҡсалар менән эш итеү тәртибе, шулай уҡ музейҙарҙың эшмәкәрлек төрҙәре һәм табыш килтереүсе эшмәкәрлекте тормошҡа ашырыу шарттары аныҡлана. “Мәғариф тураһында” Башҡортостан Республикаһы Законы буйынса эш дауам ителде.
 
    
  
 Ултырышта шулай уҡ яңы закон проекты буйынса ла әңгәмә барҙы.  Артабан 2011 йылға Башҡортостан Республикаһының бюджеты тикшерелде.
 
    
  
 Комитет тарафынан “Балалар, үҫмерҙәр, йәштәр клубтары һәм үҙәктәре эшмәкәрлегенә ярҙам итеү тураһында” Башҡортостан Республикаһы Законына үҙгәрештәр индереү тураһында”, “Башҡортостан Республикаһы халыҡтарының мәҙәни мираҫы объекттары (тарих һәм мәҙәниәт ҡомартҡылары) тураһында” Башҡортостан Республикаһы Законына үҙгәрештәр индереү тураһында”, “Башҡортостан Республикаһында йәштәр сәйәсәте тураһында” Башҡортостан Республикаһы Законының 19-сы статьяһына үҙгәрештәр индереү тураһында” БР закондары проекттары өсөнсө уҡыуҙа тикшерелде һәм Президиумға йүнәлтелде. 