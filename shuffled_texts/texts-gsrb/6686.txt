Бөгөн Башҡортостан парламенты бинаһында хәрбиҙәрҙең ғүмерен ҡыйған “Булгаково–Бекетово” юлындағы юл-транспорт фажиғәһен өйрәнеү буйынса комиссия составына ингән Башҡортостан Республикаһы Дәүләт Йыйылышы – Ҡоролтай депутаттарының Павел Горин һәм Радик Ишдәүләтовтың туғандары менән осрашыуы үтте.
    
   Осрашыуҙа Башҡортостан Республикаһы Дәүләт Йыйылышы – Ҡоролтай Комитеты рәйесе З. Н. Сафин, Башҡортостан Республикаһы Дәүләт Йыйылышы – Ҡоролтай комитеттары рәйестәре урынбаҫарҙары Д. Н. Купцов һәм Р. Ә. Үтәшева вафат булыусыларҙың ҡайғыһын уртаҡлаштылар һәм ғәмәлдәге закондарға ярашлы төрлө яҡлап ярҙам күрһәтергә вәғәҙә иттеләр.