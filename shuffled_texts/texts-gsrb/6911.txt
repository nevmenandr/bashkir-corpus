Башҡортостан Республикаһы Дәүләт Йыйылышы – Ҡоролтайҙың Урындағы үҙидара һәм йәмәғәт берләшмәләре буйынса комитеты ултырышында торлаҡ төҙөлөшөнөң торошо һәм үҫеш перспективалары мәсьәләләрен тикшереү өсөн Башҡортостан Республикаһының Төҙөлөш һәм архитектура буйынса дәүләт комитеты рәйесе Х. Мәхмүдов килде.  Ул депутаттарҙы “Башҡортостан Республикаһының муниципаль торлаҡ фондының торошо һәм үҫеш перспективалары тураһында” информация менән таныштырҙы.
    
  - 2013 йылда торлаҡ төҙөүҙең күрһәткестәре кинәт артасаҡ, ләкин 2011–2012 йылдар өсөн саралар программаһын үтәмәгән осраҡта, был күләмдәр республика өсөн үтәп булмаҫлыҡ буласаҡ, - тине Хәлит Мәхмүдов үҙенең сығышында.
    
  Был мәсьәлә буйынса ҡыҙыу әңгәмәнән һуң депутаттар закон проекттарын тикшереүгә күстеләр.
    
  Һөҙөмтәлә Башҡортостан Республикаһы Дәүләт Йыйылышы – Ҡоролтайҙың сираттағы ултырышының көн тәртибенә индереү өсөн “Һайлауҙар тураһында Башҡортостан Республикаһы Кодексына үҙгәрештәр индереү тураһында” һәм “Башҡортостан Республикаһы Дәүләт Йыйылышы – Ҡоролтайҙа вәкилдәре булған сәйәси партияларҙың эшмәкәрлеген республика телеканалы һәм радиоканалы тарафынан яҡтыртыуҙа уларҙың тиңлеге гарантиялары тураһында” Башҡортостан Республикаһы Законына үҙгәрештәр индереү тураһында” БР закондары проекттары Президиумға йүнәлтелде.