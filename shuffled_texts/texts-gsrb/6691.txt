Үҙгәрештәргә ярашлы транспорт сараларын ҡулланыуҙы тыйыу тәртибе бынан ары федераль закондар менән билдәләнәсәк.
    
  Депутаттар тарафынан “Административ хоҡуҡ боҙоуҙар тураһында Рәсәй Федерацияһы Кодексына үҙгәрештәр индереү тураһында” федераль закон проектын Рәсәй Федерацияһы Федераль Йыйылышының Дәүләт Думаһына индереү буйынса Башҡортостан Республикаһы Дәүләт Йыйылышы – Ҡоролтайҙың закондар сығарыу инициативаһы хаҡында” Башҡортостан Республикаһы Дәүләт Йыйылышы – Ҡоролтай ҡарары проекты ла хуплау тапты.
    
   Комитет ағзалары “Азарт уйындар ойоштороу һәм үткәреү буйынса эшмәкәрлекте дәүләт көйләүе тураһында һәм Рәсәй Федерацияһының ҡайһы бер закон акттарына үҙгәрештәр индереү тураһында” Федераль законындағы ҡаршылыҡтар буйынса ла әңгәмә алып барҙылар.  Был законда билдәләнгән эшмәкәрлек эшҡыуарлыҡ тип һанала.  Уларға мәғлүмәт-коммуникация, шул иҫәптән Интернет селтәрҙәрен, элемтә сараларын ҡулланып, азарт уйындар ойоштороу һәм үткәреү буйынса эшмәкәрлекте тормошҡа ашырыу, шулай уҡ 18 йәше тулмаған шәхестәргә уйын залдарына йөрөү инә. Шул уҡ ваҡытта был эшмәкәрлекте тормошҡа ашырыу өлкәһендә тыйыуҙар бар.  Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты ултырышында бюджет документтарын тикшереүгә ҙур урын бирелде. 
    
  Артабан Комитет ағзалары “Юл хәрәкәте хәүефһеҙлеге тураһында Башҡортостан Республикаһы Кодексының 19-сы статьяһына үҙгәреш индереү тураһында” БР Законы проектын тикшерҙе. 