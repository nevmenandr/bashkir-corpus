Башҡортостан Республикаһы Дәүләт Йыйылышы – Ҡоролтайҙың Социаль сәйәсәт һәм һаулыҡ һаҡлау буйынса комитеты ултырышы бөгөн Учалы ҡалаһында үтәсәк.
    
  Депутаттар “Башҡортостан Республикаһында туберкулездың таралыуын иҫкәртеү тураһында”, “Башҡортостан Республикаһында кешенең имуннодефицит вирусы тарафынан ҡуҙғатылған ауырыуҙың (ВИЧ-инфекцияның) таралыуын иҫкәртеү тураһында”, “Башҡортостан Республикаһында балаға айлыҡ пособие тураһында” закондарына үҙгәрештәр индереү буйынса закон проекттарын тикшерәсәк.
    
  Көн тәртибенә индерелгән закон проекттарынан башҡа Комитет ағзалары күп балалы ғаиләләргә дәүләт ярҙамын тормошҡа ашырыу мәсьәләләрен тикшерәсәк, шулай уҡ бер нисә ғаиләгә барып, уларҙың көндәлек тормошо менән танышасаҡ.