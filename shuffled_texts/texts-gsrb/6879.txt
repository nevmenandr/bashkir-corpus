Урал аръяғы төбәктәренә эш сәфәре барышында Башҡортостан Республикаһы Дәүләт Йыйылышы – Ҡоролтай Рәйесе, “Берҙәм Рәсәй” Партияһының Башҡортостан Сәйәси Советы Секретары К. Б. Толкачевҡа ике хат тапшырылды.  Уларҙың береһе – Берҙәм Рәсәйҙең Йәш Гвардияһы составындағы Баймаҡ районы активистарынан, икенсеһе – Баймаҡ ҡалаһы мәсетенең Имам-хатибынан һәм Баймаҡ районы мәсеттәренең Имам-мөхтәсибенән.
    
   Баймаҡ ҡалаһы мәсетенең Имам-хатибынан һәм Баймаҡ районы мәсеттәренең Имам-мөхтәсибенән тапшырылған хатта, районда 15 милләт вәкилдәре ҡулға-ҡул тотоношоп йәшәй, һәм улар араһында милләт-ара һәм конфессия-ара конфликттар юк, тиелә.
    
  - Беҙ 2011 йылдың Милләт-ара теләктәшлекте нығытыу йылы тип иғлан ителеүенә бик шатбыҙ һәм бының өсөн республикабыҙ Президентына һәм Хөкүмәтенә рәхмәт белдерәбеҙ, - тип яҙа Баймаҡ районы мосолмандары исеменән Хөрмәтулла хәҙрәт Буранбаев.
    
  Икенсе хатҡа Берҙәм Рәсәйҙең Йәш Гвардияһының урындағы штабы начальнигы Халфин Миҙхәт Тәлғәт улы ҡул ҡуйған.  Унда Баймаҡ районының йәш гвардиясылары Башҡортостан “БЕРҘӘМ РӘСӘЙ” Партияһы вәкилдәренең “Домодедово” аэропортындағы террор актына ҡарата Мөрәжәғәтенә теләктәшлек белдерәләр.  Был Мөрәжәғәт “Берҙәм Рәсәй” Партияһының Башҡортостан Сәйәси Советы Президиумында 25 ғинуарҙа ҡабул ителгән ине.