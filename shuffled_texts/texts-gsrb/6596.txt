Бынан тыш З. Биишеваның бюсын асыу тантанаһы ла Дәүләт Йыйылышы депутаттары ҡатнашлығынан тыш үтмәне. Сибай ҡалаһында Башҡортостан Республикаһы Дәүләт Йыйылышы – Ҡоролтайҙың Мәғариф, фән, мәҙәниәт, спорт һәм йәштәр эштәре буйынса комитеттың күсмә ултырышы үтте.
    
  Мәғариф, фән, мәҙәниәт, спорт һәм йәштәр эштәре буйынса комитет рәйесе Р. Т. Бикбаевтың инеш һүҙе Башҡортостан Республикаһы Президенты тарафынан 2010 йылды Республика йылы тип иғлан итеүгә бәйләнгән ине.  Ул үҙенең сығышында Башҡортостан Республикаһында мәҙәниәт үҫеше мәсьәләләренә ҡағылған закондарға баҫым яһаны.
    
  “Башҡортостан Республикаһында мәҙәниәт һәм сәнғәт өлкәһендәге дәүләт сәйәсәте” темаһына Башҡортостан Республикаһының Мәғариф министры урынбаҫары М. И. Ишмөхәмәтова доклад яһаны.
    
  Ултырыштың икенсе өлөшө лә бик мөһим мәсьәләләргә арналған ине.  Депутаттар унда дүрт закон проектын тикшерҙеләр.
    
  Парламент ултырышында “Китапхана эше тураһында” Башҡортостан Республикаһы Законының 12-се статьяһына һәм “Башҡортостан Республикаһында физик культура һәм спорт тураһында” Башҡортостан Республикаһы Законының 9-сы статьяһына үҙгәрештәр индереү көтөлә.
    
   “Башҡортостан Республикаһы халыҡтарының мәҙәни мираҫы объекттары (тарихи һәм мәҙәни ҡомартҡылары) тураһында” Башҡортостан Республикаһы Законына үҙгәрештәр индереү тураһында” һәм “Башҡортостан Республикаһында йәштәр сәйәсәте тураһында” Башҡортостан Республикаһы Законының 19-сы статьяһына үҙгәреш индереү тураһында” БР закондары проекттары беренсе уҡыуҙа тикшереүгә әҙерләнгән.
    
   Сибай ҡалаһында булыу барышында Мәғариф, фән, мәҙәниәт, спорт һәм йәштәр эштәре буйынса комитет ағзалары Әхмәт-Зәки Вәлидиҙең һәйкәленә сәскәләр һалыуҙа, Халыҡ-ара балаларҙы яҡлау көнөнә арналған байрам тантанаһында һәм башҡа сараларҙа ҡатнаштылар. 