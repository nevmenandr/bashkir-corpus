Әңгәмә барышында ултырышта ҡатнашыусылар пестицидтарҙы ҡулланыуға контролде арттырыу, ҡулланыуға тыйылған һәм яраҡлылыҡ ваҡыты үткән пестицидтарҙы утилләштереү менән бәйле проблемалар буйынса фекерҙәр менән уртаҡлаштылар.
    
  Бынан тыш “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законының 256-сы статьяһына үҙгәрештәр индереү тураһында” БР Законы проекты тикшерелде һәм бер тауыштан ҡабул ителде. 
    
  “Административ хоҡуҡ боҙоуҙар тураһында” Башҡортостан Республикаһы Законына үҙгәрештәр индереү тураһында”, “Башҡортостан Республикаһында ер мөнәсәбәттәрен көйләү тураһында” Башҡортостан Республикаһы Законының 9-сы статьяһына үҙгәрештәр индереү тураһында” БР Закондары проекттары ла Президиумға ебәрелде.  Пестицидтар һәм агрохимикаттар менән зыянһыҙ эш итеү тураһындағы мәсьәлә депутаттарҙың береһен дә битараф ҡалдырманы.  Аграр мәсьәләләр, экология һәм тәбиғәтте файҙаланыу буйынса комитет ултырышында депутаттар Башҡортостан Республикаһының Тәбиғәтте файҙаланыу һәм экология министрлығының, Ауыл хужалығы министрлығының “Пестицидтар һәм агрохимикаттар менән зыянһыҙ эш итеү тураһында” Башҡортостан Республикаһы Законы һәм ошо мәсьәлә буйынса Комитеттың 2009 йылдың 2 июнендәге ҡарары үтәлеше хаҡындағы отчеттарын, Башҡортостан Республикаһы Контроль-иҫәп палатаһының Башҡортостан Республикаһы территорияһында булған, ҡулланыуға тыйылған һәм яраҡлылыҡ ваҡыты үткән пестицидтарҙы утилләштереүгә “Башҡортостан Республикаһының экологияһы һәм тәбиғәт ресурстары (2004–2010 йылдар һәм 2015 йылға тиклемге осор)” республика маҡсатлы программаһына ярашлы бүленгән бюджет сараларын маҡсатлы һәм эффектив ҡулланыуҙы тикшереү йомғаҡтары буйынса мәғлүмәтен тыңланылар.  Был закон проекттарын икенсе уҡыуҙа ҡабул итеү көтөлә.