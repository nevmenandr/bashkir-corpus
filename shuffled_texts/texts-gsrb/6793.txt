9 декабрҙә Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты ултырышы үтте.
    
  Комитет рәйесе Н. З. Ҡотлогилдин үҙенең ҡыҫҡа ғына сығышы менән парламентарийҙарҙы көсөргәнешле эшкә көйләне.
    
  Иң тәүҙә береһен дә битараф ҡалдырмаған мәсьәлә тикшерелде: 
    
  Башҡортостан Республикаһының Төҙөлөш һәм архитектура буйынса дәүләт комитеты рәйесе Х. М. Мәхмүдов 2010 йылдың 10 айының һөҙөмтәләре буйынса “Рәсәй граждандарына – арзан һәм уңайлы торлаҡ” өҫтөнлөклө милли проектының төп сараларын тормошҡа ашырыу барышы тураһында һөйләне.
    
   2011 йылда Башҡортостан Республикаһы территорияһында тарифтар һәм тариф сәйәсәте (торлаҡ-коммуналь хужалығы хеҙмәттәренә, энергияға тарифтар) тураһында Башҡортостан Республикаһының Тарифтар буйынса дәүләт комитеты рәйесе Ф. Ф. Сәлимгәрәев доклад яһаны.
    
  Артабан депутаттар закон проекттарын тикшереүгә күстеләр.
    
  Башҡортостан Республикаһы Хөкүмәте тарафынан индерелгән “Башҡортостан Республикаһында этил спирты, алкоголле һәм спиртлы продукция етештереү һәм ҡулланыу өлкәһендәге эшмәкәрлекте көйләү тураһында” Башҡортостан Республикаһы Законының 3-сө статьяһына үҙгәрештәр индереү тураһында” БР Законы проекты хаҡында Башҡортостан Республикаһының Сауҙа һәм ҡулланыусылар хоҡуҡтарын яҡлау буйынса дәүләт комитеты рәйесе И. И. Әхмәтшин доклад яһаны.
    
  Комитет рәйесе урынбаҫары Д. Н. Купцов Комитет ағзаларын “Башҡортостан Республикаһында тышҡы сауҙа эшмәкәрлеген үҫтереү тураһында” Башҡортостан Республикаһы Законының 3-сө статьяһына үҙгәрештәр индереү тураһында” БР Законы проекты менән таныштырҙы.
    
  Комитет рәйесе Н. З. Ҡотлогилдин сығыш яһаған “Башҡортостан Республикаһында капитал һалыуҙар формаһында тормошҡа ашырылған инвестицион эшмәкәрлекте көйләү тураһында” БР Законы проекты Комитет ағзаларында ҙур ҡыҙыҡһыныу уятты.  Ултырышты Комитет рәйесе Наил Ҡотлогилдин алып барҙы. Депутаттар закон проектын Дәүләт Йыйылышы ултырышында икенсе һәм өсөнсө уҡыуҙа бер юлы ҡабул итергә тәҡдим иттеләр.
    
  Ултырыш аҙағында депутаттар “Коммуналь комплекс ойошмаларының тарифтарын көйләү нигеҙҙәре тураһында” Федераль Законының 17-се статьяһына үҙгәреш индереү тураһында” федераль закон проектын Рәсәй Федерацияһы Федераль Йыйылышының Дәүләт Думаһына индереү буйынса Башҡортостан Республикаһы Дәүләт Йыйылышы – Ҡоролтайҙың закондар сығарыу инициативаһы хаҡында” Башҡортостан Республикаһы Дәүләт Йыйылышы – Ҡоролтай ҡарары проектына ыңғай баһа бирҙеләр.
    
  Комитеттың эшендә Башҡортостан Республикаһы Президентының һәм Башҡортостан Республикаһы Хөкүмәтенең парламенттағы тулы хоҡуҡлы вәкилдәре, Башҡортостан Республикаһының Юстиция министрлығы, Башҡортостан Республикаһы Прокуратураһы, республика һәм федераль министрлыҡтар һәм ведомстволар вәкилдәре ҡатнашты. 