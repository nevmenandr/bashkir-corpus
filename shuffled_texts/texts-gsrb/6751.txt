17 ноябрҙә Башҡортостан Республикаһы дүртенсе саҡырылыш Дәүләт Йыйылышы – Ҡоролтай Президиумының утыҙ һигеҙенсе ултырышы үтте.  Уларҙың Дәүләт Йыйылышы ултырышында тулыһынса ҡабул ителеүе мөмкин.
    
  Беренсе уҡыуҙа ҡабул итеүгә “Ойошмалар милкенә налог тураһында” һәм башҡа закон проекттары тәҡдим ителде.
    
  Шулай уҡ көн тәртибенә Башҡортостан Республикаһы Дәүләт Йыйылышы – Ҡоролтай ҡарарҙары проекттары ла индерелде.  
    
  Президиум ағзалары тәүгеләрҙән булып Дәүләт Йыйылышы ултырышының көн тәртибенә Башҡортостан Республикаһы буйынса айырым суд участкаларының мировой судьяларын һайлау тураһындағы мәсьәләләрҙе индереү буйынса тәҡдимдән башланы.
    
  Паламент ултырышының көн тәртибенә тышҡы сауҙа эшмәкәрлеген үҫтереүгә, ҡайһы бер ауырыуҙарҙы булдырмау өлкәһендә комплекслы эштәр башҡарыуға, граждандарҙың һаулығын һаҡлауға, балаға айлыҡ пособиены арттырыуға йүнәлтелгән закондарҙың нәтижәлелеген күтәреүгә ҡағылған закон проекттары ла индерелде.
    
  Шулай уҡ Башҡортостан Республикаһының 2011–2013 йылдарға социаль-иҡтисади үҫешен күҙаллау проекты һәм “Башҡортостан Республикаһының 2011 йылға бюджеты тураһында”, “Башҡортостан Республикаһының Мотлаҡ медицина страховкалауы Республика фондының 2011 йылға бюджеты тураһында” БР Законы проекттары индерелде.  Улар хуплау тапҡан осраҡта парламент “Административ хоҡуҡ боҙоуҙар тураһында Рәсәй Федерацияһы Кодексына үҙгәрештәр индереү тураһында” федераль закон проектын Дәүләт Думаһына индереү буйынса закондар сығарыу инициативаһы менән сығыш яһаясаҡ һәм Стәрлетамаҡ ҡалаһының Хакимиәт башлығы вазифаһына тәғәйенләнгән Башҡортостан Республикаһы Дәүләт Йыйылышы – Ҡоролтай депутаты И. А. Изотовтың вәкәләттәре ваҡытынан алда туҡтатыласаҡ.