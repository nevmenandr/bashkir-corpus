Урал аръяғына эш сәфәре сиктәрендә Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев һәм Федерация Советы ағзаһы Р. Ғ. Исҡужин Сибай ҡалаһында шәхси һорауҙар буйынса граждандарҙы ҡабул итте.
    
  Мөрәжәғәттәрҙең күбеһе дөйөм ҡала мәсьәләләренә ҡағыла ине.
    
  Мәҫәлән, Алтын микрорайонында йәшәүсе Г. Ф. Мәжитова ошо микрорайонда мәктәп һәм балалар баҡсаһы төҙөтөүгә, Сибай ҡалаһының Үҙәк ҡала дауаханаһы баш табибы урынбаҫары Ю. И. Лысенко 2 махсуслаштырылған реанимобиль бүлеүгә булышлыҡ итеүҙе һораны.
    
  “Ирәндек” боҙ һарайының хоккей буйынса уҡытыусы-тренеры республика парламенты спикерынан һәм Рәсәй сенаторынан йәш спортсмендар өсөн хоккей формаларын алыу мәсьәләһе буйынса мөрәжәғәт итте.  Яҡын арала был проблемалар ыңғай хәл ителергә тейеш.
    
  Педагогик хеҙмәт ветераны Р. Ш. Ишҡыуатоваға “Күп йыллыҡ хеҙмәт стажы булған хеҙмәт ветераны” исемен алыу буйынса юридик аңлатма бирелде.
    
  Бынан тыш был көндө К. Б. Толкачев менән Р. Ғ. Исҡужинға мөһим социаль характерҙағы һорауҙар менән башҡа граждандар ҙа яҙылған ине.
    
  Граждандарҙы ҡабул итеүҙә шулай уҡ Башҡортостан Республикаһы Президенты Хакимиәтенең Территориялар һәм дәүләт наградалары менән эш итеү буйынса идаралыҡ начальнигы Р. Г. Ғәбиҙуллин, Сибай ҡалаһы Хакимиәте башлығы Ф. Ф. Айҙарбәков ҡатнашты.