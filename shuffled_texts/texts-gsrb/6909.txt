Уға ярашлы рәүештә урындағы ваҡыт менән 23 сәғәттән алып 8 сәғәткә тиклем этил спирты 5 проценттан артығыраҡ булған алкоголле продукцияны берәмләп һатыу тыйыласаҡ.
    
  Депутаттар бер тауыштан коллегаларының фекерен яҡлап сыҡтылар.  Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты этил спирты 5 проценттан артығыраҡ булған алкоголле продукцияны берәмләп һатыуҙы тыйыусы федераль законға үҙгәрештәр индереүҙе тәҡдим иттеләр.
    
  Комитет инициативаһы буйынса “Этил спирты, алкоголле һәм спиртлы продукция етештереүҙе һәм ҡулланыуҙы дәүләт көйләүе тураһында” Федераль законға үҙгәрештәр индереү тураһында” федераль закон проектына үҙгәрештәр индереү буйынса Рәсәй Федерацияһы Федераль Йыйылышының Дәүләт Думаһына индереү тураһындағы Башҡортостан Республикаһы Дәүләт Йыйылышы – Ҡоролтай ҡарары проекты Президиумға йүнәлтелде.
    
  Комитет рәйесе Н.З. Ҡотлогилдин белдереүенсә, был закон проекты әлеге ваҡытта Рәсәй Федерацияһы Федераль Йыйылышының Дәүләт Думаһында тикшереү үтә. 