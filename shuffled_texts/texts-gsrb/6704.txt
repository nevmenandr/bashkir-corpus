Уның аҙағында сәфәр һөҙөмтәләре буйынса пресс-конференция үткәреү ҙә ҡаралған. Өфөгә эш сәфәре менән Рәсәй Федерацияһы Президенты эргәһендәге Бала хоҡуҡтары буйынса вәкил П. А. Астахов килде.
    
  “Өфө” халыҡ-ара аэропортында уны Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев һәм Башҡортостан Республикаһында Бала хоҡуҡтары буйынса вәкил Л. С. Ғүмәрова ҡаршы алды.
    
  Бер көн дауамында һуҙылған сәфәр барышында Павел Астахов Башҡортостан Республикаһы Президенты Р. З. Хәмитов, Башҡортостан Республикаһы Прокуроры С. А. Хуртин менән осрашасаҡ, Ш. Хоҙайбирҙин исемендәге 1-се Башҡорт республика балалар йортонда, 2-се махсус (коррекция) балалар йортонда, “Индиго” психологик-медик-социаль йүнәлештәге ҡала үҙәгендә һәм Республика балалар клиник дауаханаһында буласаҡ.
    
  Шулай уҡ хоҡуҡ һаҡлау органдары етәкселәре, республика министрлыҡтары һәм ведомстволары менән кәңәшмә планлаштырылған. 