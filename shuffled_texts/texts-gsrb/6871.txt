Райондың күп күрһәткестәре ыңғай тенденцияға эйә: бәләкәй һәм урта эшҡыуарлыҡ үҫешә, торлаҡ һәм социаль объекттар актив төҙөлә, һаулыҡ һаҡлау һәм мәғариф өлкәһен үҫтереүгә ҙур урын бирелә, тип билдәләнде.
 
 
 
 
    
  
 
 
 
 Парламент спикеры шулай уҡ Башҡортостан Республикаһы Президенты Р. З. Хәмитовтың Әбйәлил районында булыу һөҙөмтәләре тураһында ла иҫкә алды.
 
 
 
 
    
  
 
 
 
 Эш сәфәрендә шулай уҡ Федерация Советы ағзаһы Р. Ғ. Исҡужин, Башҡортостан Республикаһы Дәүләт Йыйылышы – Ҡоролтай Секретариаты Етәксеһе З. И. Еникеев, Башҡортостан Республикаһының Үҙәк һайлау комиссияһы Рәйесе Х. А. Вәлиев, Башҡортостан Республикаһы Президенты Хакимиәтенең Территориялар һәм дәүләт наградалары менән эш итеү буйынса идаралыҡ начальнигы Р. Г. Ғәбиҙуллин, “Берҙәм Рәсәй” Партияһының Башҡортостан төбәк бүлексәһе башҡарма комитеты етәксеһе Р. Р. Ишмөхәмәтов, Әбйәлил районы Хакимиәте башлығы вазифаһын башҡарыусы А. С. Сафин, район депутаттары, ауыл биләмәләре башлыҡтары, предприятиелар һәм ойошмалар етәкселәре, мәктәп һәм уҡыу йорттары директорҙары, йәмәғәтселек вәкилдәре, журналистар һәм районы хакимиәттәренең яуаплы хеҙмәткәрҙәре ҡатнашты. Парламент спикеры билдәләп үтеүенсә, Башҡортостан Республикаһы Дәүләт Йыйылышы – Ҡоролтай эшмәкәрлегенең өҫтөнлөклө йүнәлеше булып дәүләт төҙөлөшө, иҡтисад һәм финанс, экология һәм тәбиғәтте файҙаланыу, социаль тәьминәт, мәғариф, һаулыҡ һаҡлау, мәҙәниәт һәм йәштәр сәйәсәте өлкәһендәге закондарҙы камиллаштырыу булды һәм буласаҡ.
 
 
 
 
    
  
 
 
 
 Үҙенең сығышында Константин Толкачев Башҡортостандағы социаль-иҡтисади хәлгә иғтибар бүлде һәм республиканың иҡтисади һәм фәнни-техник потенциалын ныҡлы үҫтерә килеүен дә билдәләп үтте.
 
 
 
 
    
  
 
 
 
 Парламент рәйесе Башҡортостан Республикаһы Президенты Р. З. Хәмитовтың 2011 йылды Милләт-ара татыулыҡты нығытыу йылы тип иғлан итеүенең әһәмиәтлелеген айырым билдәләп үтте.
 
 
 
 
    
  
 
 
 
 К. Б. Толкачев сығышының ярайһы уҡ ҙур ғына өлөшө Әбйәлил районының социаль-иҡтисади хәленә арналған ине.  Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачевтың һәм уның менән бергә сыҡҡан эшсе төркөмдөң Урал аръяғына эш сәфәре сиктәрендә Әбйәлил районы активы менән осрашыу үтте.
 
 
 
 
    
  
 
 
 
 Осрашыу Урал аръяғындағы социаль-иҡтисади хәлгә, атап әйткәндә, бәләкәй һәм урта эшҡыуарлыҡ, торлаҡ һәм социаль объекттар төҙөү, һаулыҡ һаҡлау һәм мәғариф өлкәһен үҫтереү проблемаларына арналды.
 
 
 
 
    
  
 
 
 
 Константин Борисович, йәмәғәтселек алдында сығыш яһап, Әбйәлил районы халҡына республика етәкселеге исеменән сәләм еткерҙе һәм Башҡортостан парламенты эшенә ҡыҫҡаса характеристика бирҙе. 