һәм был исемлек артасаҡ әле, - тине К.Б. Толкачев. Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев парламентта үткәрелгән “Берҙәм Рәсәй” фракцияһының ултырышында сығыш яһаны.
    
  Үҙенең телмәрендә ул тағы ла бер тапҡыр партия лидеры Владимир Путиндың инициативаһын тормошҡа ашырыуҙың әһәмиәтлелеген һыҙыҡ өҫтөнә алды.
    
  - Был идеяның Бөйөк Ватан һуғышындағы еңеүҙе кәүҙәләндергән ҡалала – Волгоградта беренсе тапҡыр халыҡҡа еткерелеүе символик һыҙатҡа эйә.  Был идея актив рәүештә үҫеш ала.  Был “Берҙәм Рәсәй” партияһы Лидеры Владимир Путиндың халыҡ фронтына ингән йәмәғәт ойошмалары менән берлектә Рәсәй Дәүләт Думаһына буласаҡ һайлауҙарҙа шулай уҡ ышаныслы еңеү яуларға иҫәп тотоуын күҙаллай, - тине Константин Борисович.
    
  Парламент спикеры, халыҡ фронтын барлыҡҡа килтереү тураһындағы идея үҙе яҡлыларҙы бик тиҙ типты, икенсе көнгә үк координация советының көн элгәре ултырышы үтте, унда 22-ләгән федераль йәмәғәт ойошмалары һәм берләшмәләренең етәкселәре ҡатнашты, тип билдәләне.
    
  - Бөгөнгө көндә төрлө йәмәғәт ойошмаларынан һәм берләшмәләренән уларҙы халыҡ фронты составына индереүҙе һорап 100-гә яҡын мөрәжәғәт килде.  Билдәләп үтергә кәрәк, “Берҙәм Рәсәй” Бөтә Рәсәй сәйәси партияһының Башҡортостан төбәк бүлексәһе тарафынан федераль һәм республика йәмәғәт ойошмалары һәм берләшмәләре менән хеҙмәттәшлек тураһындағы 46 килешеү төҙөлдө. 