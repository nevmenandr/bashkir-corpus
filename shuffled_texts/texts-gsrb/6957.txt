31 мартта Башҡортостан Республикаһы Дәүләт Йыйылышы – Ҡоролтайҙың Аграр мәсьәләләр, экология һәм тәбиғәтте файҙаланыу буйынса комитеты рәйесе Ф. Ә. Сәйфуллин етәкселегендәге 2011–2015 йылдарға республиканың төньяҡ-көнсығыш төбәктәренең иҡтисадын үҫтереүҙең урта ваҡытлы комплекслы программаһын әҙерләү буйынса эшсе төркөмдөң ултырышы үтте.
    
  Унда сәнәғәт һәм инновацион сәйәсәт, тәбиғәтте файҙаланыу һәм экология, элемтә һәм киң коммуникациялар министрҙары һәм башҡа министрлыҡтарҙан, идаралыҡтарҙан һәм ведомстволарҙан вәкилдәр ҡатнашты.  Шулай уҡ Башҡортостандың төньяҡ-көнсығыш райондары – Ҡыйғы, Балаҡатай, Дыуан, Мәсетле, Салауат, Асҡын, Нуриман, Ҡараиҙел райондары башлыҡтары саҡырылды.
    
  Ултырышта ҡатнашыусылар инфраструктура объекттарын камиллаштырыу, ерҙәрҙе нәтижәле ҡулланыуҙы һәм бәләкәй һәм урта эшҡыуарлыҡты үҫтереү өсөн инвестициялар йәлеп итеүгә шарттар тыуҙырыу мәсьәләһенә ҙур иғтибар бүлделәр.