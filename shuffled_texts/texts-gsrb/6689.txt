Бөгөн Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанстар һәм милек мәсьәләләре буйынса буйынса комитеты ултырышы үтте.
 
    
  
 Иң тәүҙә 2011 йылға һәм 2013 йылға тиклемге осорға Башҡортостан Республикаһының социаль-иҡтисади үҫешен күҙаллау проекты һәм “Башҡортостан Республикаһының 2011 йылға бюджеты тураһында”, “Башҡортостан Республикаһының Мотлаҡ медицина страховкалауы республика фондының 2011 йылға бюджеты тураһында” БР закондары проекттары тикшерелде.
 
    
  
 Бынан тыш комитет ағзалары “Етем балаларға һәм ата-әсә ҡарауынан мәхрүм ҡалған балаларға социаль ярҙам буйынса өҫтәмә гарантиялар тураһында” Башҡортостан Республикаһы Законына үҙгәрештәр индереү тураһында” БР Законы проектын тикшерҙеләр.  Үҙгәрештәргә ярашлы “өс ай” менән сикләнгән срокты алып ташлап, уның урынына “сиратһыҙ” һүҙен индерергә тәҡдим ителә.
 
    
  
 Шулай уҡ парламент ултырышының көн тәртибенә индереү өсөн “Граждандарҙың айырым категориялары пенсияһына өҫтәмәләр билдәләүҙе күҙ уңында тотҡан Башҡортостан Республикаһының ҡайһы бер закон акттарына үҙгәрештәр индереү тураһында” БР Законы проекты ла Президиумға йүнәлтелде.