Коррупция өлкәһендәге хоҡуҡ боҙоуҙарҙы иҫкәртеү, халыҡты автотранспорт менән хеҙмәтләндереүҙе ойоштороу буйынса түңәрәк өҫтәлдәр, бәләкәй эшҡыуарлыҡты үҫтереү мәсьәләләре буйынса парламент тыңлауҙары үткәреү көтөлә.
 
 
    
  
 
 Ноябрь-декабрь айҙарында депутат төркөмдәре һәм комиссиялары өҫтөнлөклө милли проекттарҙы тормошҡа ашырыу буйынса, торлаҡ-коммуналь хужалығы хеҙмәттәренә тарифтарҙың артыуын контролдә тотоу буйынса, эш хаҡын ваҡытында түләү һәм башҡа мәсьәләләр буйынса үҙ эштәрен дауам итәсәктәр. Башҡортостан Республикаһы Дәүләт Йыйылышы – Ҡоролтай депутаттары көҙгө сессия ваҡытында закондар сығарыу эшмәкәрлеген көсәйтеүгә йүнәлтелгән өҫтәмә саралар планын әҙерләйҙәр.
 
 
    
  
 
 Атап әйткәндә, “Энергия һаҡлау тураһында”, “Башҡортостан Республикаһының Ҡыҙыл китабы тураһында”, “Хәйриә эшмәкәрлегенә ярҙам күрһәтеү тураһында” һәм башҡа яңы закон проекттары өҫтәндә эшләү күҙ уңында тотола.
 
 
    
  
 
 Башҡортостан Республикаһы Дәүләт Йыйылышы – Ҡоролтайҙың эш планында – хоҡуҡи характерҙағы күп һанлы саралар. 