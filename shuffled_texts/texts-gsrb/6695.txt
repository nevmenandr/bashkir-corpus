Был мәсьәләне республика профсоюздары мөһим урын биләгән граждандар йәмғиәтенең көсөн берләштергән осраҡта ғына хәл итеп була, - тине Башҡортостан парламенты спикеры К.Б. Толкачев. Бөгөнгө көн өсөн иң актуаль был мәсьәләне тормошҡа ашырыуҙа беҙ һеҙҙең менән берҙәм булырға тейешбеҙ.  Иҫегеҙгә төшөрәм, Башҡортостан Республикаһы Президенты Рөстәм Зәки улы Хәмитов дәүләт власы һәм урындағы үҙидара органдары алдына өс йыл эсендә республика буйынса уртаса эш хаҡы кимәлен 1,5 тапҡырға күтәреү бурысын ҡуйҙы.  Бөгөн Башҡортостан Республикаһы Дәүләт Йыйылышы – Ҡоролтай Рәйесе К.Б. Толкачев “Лайыҡлы хеҙмәт өсөн” Бөтә донъя акцияһына арналған профсоюз активы йыйылышында ҡатнашты.
    
  Залда йыйылғандар алдында сығыш яһап, К.Б. Толкачев барыһын да Республика көнө менән ҡотланы, Башҡортостан Республикаһы Президенты Р. З. Хәмитов, Башҡортостан Республикаһы Дәүләт Йыйылышы – Ҡоролтай депутаттары, Башҡортостан Республикаһы Хөкүмәте исеменән ныҡлы һаулыҡ, уңыштар теләне һәм “Лайыҡлы хеҙмәт өсөн” исемле Бөтә донъя профсоюздар акцияһында профсоюздарҙың актив ҡатнашыуына ҡәнәғәтләнеү тойғоһон белдерҙе. 
    
  - Был акциянан Бөгөн Башҡортостан Республикаһы Дәүләт Йыйылышы – Ҡоролтай депутаттары ситтә ҡала алмай.  Сөнки уларҙың эшмәкәрлеге халҡыбыҙҙың тормош кимәлен һәм сифатын күтәреүгә туранан-тура бәйле. 