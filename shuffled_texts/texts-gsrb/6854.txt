Был көндө Татарстан Республикаһы Дәүләт Советы вәкилдәре эш сәфәре менән Башҡортостанда булып, ике күршеләш республиканың закон сығарыусылары араһында хеҙмәттәшлек тураһындағы документҡа ҡул ҡуйған инеләр.
    
   К. Б. Толкачев һәм Ф. Х. Мөхәмәтшин тарафынан ҡул ҡуйылған был протокол үҙ-ара эшмәкәрлек итеүҙең өҫтөнлөклө йүнәлештәрен билдәләй, улар иҫәбендә – закон сығарыу процесын камиллаштырыу, закон сығарыу торошон анализлау, шулай юҡ ошо йүнәлештәге башҡа эшмәкәрлек төрҙәре.
    
   2011 йылдың 25 ғинуарында эшсе төркөмдөң беренсе ултырышы барышында парламентарийҙар төрлө өлкәләрҙәге закондар сығарыуҙы камиллаштырыуҙа тәжрибә уртаҡлашыу буйынса саралар планын тикшерҙеләр.
    
   Бынан тыш Башҡортостан Республикаһы Дәүләт Йыйылышы – Ҡоролтай делегацияһының Татарстан Республикаһы Дәүләт Советы Рәйесе Ф. Х. Мөхәмәтшин менән осрашыуы үтте. 2010 йылдың 4 декабрендә Өфө ҡалаһында ҡул ҡуйылған Башҡортостан Республикаһы Дәүләт Йыйылышы – Ҡоролтай менән Татарстан Республикаһы Дәүләт Советы араһындағы хеҙмәттәшлекте артабан үҫтереү тураһындағы протоколды тормошҡа ашырыу маҡсатында Башҡортостан Республикаһы Дәүләт Йыйылышы – Ҡоролтай парламенты Ҡаҙан ҡалаһында рәсми сәфәрҙә булды.
    
  Башҡортостандың закон сығарыу органы делегацияһы составына ингән парламент Рәйесе К. Б. Толкачев, уның урынбаҫары Р. Н. Зинуров (делегацияның етәксеһе), Дәүләт төҙөлөшө буйынса комитет рәйесе З. Н. Сафин һәм Башҡортостан Республикаһы Дәүләт Йыйылышы – Ҡоролтай Секретариаты Етәксеһе З. И. Еникеев Татарстан Республикаһы Дәүләт Советының Парламент үҙәгендә һәм музейында булдылар, “Электрон парламент” электрон документ әйләнеше системаһы менән таныштылар, шулай уҡ Башҡортостан һәм Татарстан закон сығарыу органдары депутаттарынан төҙөлгән эшсе төркөм ултырышы эшендә ҡатнаштылар.
    
  Иҫегеҙгә төшөрәбеҙ, парламент рәйестәре урынбаҫарҙары Р. Н. Зинуров һәм Р. А. Ратников етәкләгән был эшсе төркөм 2010 йылдың 4 декабрендә Өфө ҡалаһында барлыҡҡа килтерелгән ине. 