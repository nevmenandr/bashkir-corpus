Әлеге минуттарҙа Башҡортостан Республикаһы дүртенсе саҡырылыш Дәүләт Йыйылышы – Ҡоролтайҙың
    
  утыҙ етенсе ултырышы бара.
    
  Уны асып, Башҡортостан Республикаһы Дәүләт Йыйылышы – Ҡоролтай спикеры К.Б. Толкачев көн тәртибендә тикшереләсәк беренсе һорауҙы иғлан итте. 
    
  “Башҡортостан Республикаһы Дәүләт Йыйылышы – Ҡоролтайҙың Сәнәғәт, транспорт, төҙөлөш, элемтә һәм эшҡыуарлыҡ буйынса комитеты составы тураһында” Башҡортостан Республикаһы Дәүләт Йыйылышы – Ҡоролтайҙың 2008 йылдың 13 мартындағы ГС–13 һанлы ҡарарына үҙгәреш индереү тураһында” Башҡортостан Республикаһы Дәүләт Йыйылышы – Ҡоролтай ҡарары проекты менән Комитет составы исемлегенә Марат Ҡасимов индерелде.
    
  Марат Ҡасимовҡа уңышлы һәм актив хеҙмәт юлы теләп, депутаттар Башҡортостан Республикаһының Контроль-иҫәп палатаһы Рәйесе С.Ф. Харасовтың Башҡортостан Республикаһы Контроль-иҫәп палатаһының 2010 йылдағы эше тураһында отчеты хаҡындағы докладын тыңлауға күстеләр.
    
  Артабан Башҡортостан Республикаһында Кеше хоҡуҡтары буйынса вәкилдең Башҡортостан Республикаһында 2010 йылда кеше һәм граждандың хоҡуҡтарын һәм иректәрен күҙәтеү тураһында доклады менән Башҡортостан Республикаһында Кеше хоҡуҡтары буйынса вәкил Р.Ф. Ҡәйүмов сығыш яһаны.
    
  Ултырыштың көн тәртибенә барлығы 79 һорау индерелде, уларҙың 33-ө – республика закондары проекттары буйынса, 6-һы – закондар сығарыу инициативаһы тәртибендә әҙерләнгән федераль закон проекттары.  Ҡалған 40 һорау республика буйынса мировой судьялар вазифаһына кандидатуралар тикшереүгә, Башҡортостан Республикаһы судьяларының квалификация коллегияһына йәмәғәтселек вәкиле итеп тәғәйенләү өсөн кандидатураларҙы раҫлауға ҡағыла.