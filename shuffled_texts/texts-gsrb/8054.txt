Рәсәй Федерацияһы Федераль Йыйылышының Федерация Советында Башҡортостан Республикаһынан вәкил, Көньяҡ-көнсығыш халҡына йәмәғәт ярҙамы комитеты ағзаһы Рафаил Зинуров сенатор Владимир Джабаров етәкселегендәге Украиналағы хәлгә мониторинг яһау буйынса комиссия ултырышында ҡатнашты.  Комиссия Көньяҡ-көнсығыш халҡына йәмәғәт ярҙамы комитеты менән берлектә Федерация Советы ҡарамағында ойошторолдо.  Ҡатнашыусылар Украинаның барлыҡ төбәктәре менән тыныс диалог алып барыу һәм Рәсәйҙе ошо низағты хәрби юл менән хәл итеүгә йәлеп итмәү мәсьәләләрен тикшерҙе. Ултырышта йәмәғәт һәм сәйәсәт эшмәкәрҙәре, шулай уҡ Луганск һәм Донецк өлкәләре вәкилдәре ҡатнашты. 