Унда Башҡортостан парламенты спикеры К. Б. Толкачев сығыш яһаясаҡ. 21 марттан алып 25 мартҡа тиклем Рәсәй Федерацияһы Федераль Йыйылышының Дәүләт Думаһында Башҡортостан көндәре үтә.  Рәсәй парламентының түбәнге палатаһында үткәрелгән сара сиктәрендә төбәктең социаль-иҡтисади потенциалын һәм инвестициялар йәлеп итеүсәнлеген күрһәтеүсе күргәҙмә экспозиция эшләйәсәк.
    
  Сараның программаһына ярашлы Башҡортостан Республикаһы Президенты Р. З. Хәмитов, Башҡортостан Республикаһы Дәүләт Йыйылышы – Ҡоролтай Рәйесе К. Б. Толкачев һәм Башҡортостан Республикаһы Хөкүмәте ағзалары ҡатнашлығында төбәккә презентация үткәреү, республика делегацияһының Дәүләт Думаһы етәкселеге, профилле комитеттарҙың вәкилдәре, федераль парламенттың депутаттары менән эшлекле осрашыуҙар үткәреү күҙ уңында тотола.
    
  23 мартта Рәсәй Федерацияһы Федераль Йыйылышының Дәүләт Думаһы Рәйесе Б. Грызловтың республика делегацияһы менән осрашыуы үтәсәк. 