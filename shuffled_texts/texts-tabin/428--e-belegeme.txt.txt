Башлыса "музей” төшөнсәһе сәнғәт һәм фәнгә ҡағылышлы предмет коллекцияһын белдергән.  Артабан, XVIII быуаттан башлап, был аңлатмаға экспонаттар һаҡланған бина ла өҫтәлә.  Грек теленән ингән "музей” һүҙе "музалар йорто” (муза – илһам сығанағы, ижад дәрте) тигәнде аңлата һәм тарихи ҡомартҡыларҙы, сәнғәт әҫәрҙәрен, ғилми коллекцияларҙы йыйып һаҡлай һәм күргәҙмәгә ҡуя торған махсус ойошманы белдерә.  Ә XX быуаттың 60-сы йылдарынан алып музейҙарҙың балалар һәм үҫмерҙәр өсөн тәғәйенләнгән махсус проекттарҙы үҙ эсенә алған педагогик эшмәкәрлеге башлана.  XIX быуатта иһә аңлатмаға музейҙа алып барылған ғилми-тикшеренеү эше лә өҫтәлә.    Халыҡ өсөн асыҡ музейҙар йәмғиәт тормошонда ҙур урын биләй, үҫешкән, алдынғы илдәрҙең төп күрһәткесе булып һанала башлай.  Донъялағы иң беренсе музей – Мусейон – беҙҙең эраға тиклем 290 йылда Александрия ҡалаһында барлыҡҡа килгән. 