Бер ай самаһы элек кенә шаулатып-гөрләтеп һабантуй уҙғарып, яҙғы баҫыу эштәренә йомғаҡ яһалған ине.  Сәскән игендәр  ни арала үҫкәндер ҙә, ни арала өлгөргәндер.  Бөгөн, йәғни 17 июлдә хужалыҡ игенселәре яҫмалағы ужым бойҙайы уңышын йыя башланы.  Хәйер, көҙҙән сәселгән ужым культуралары иртә өлгөрөүсән була бит.  Хәйерле сәғәттә, игенсе.
 50 гектар майҙандағы "Московский-40” сортлы ужым бойҙайын тиҙ арала яҫмаларға һалып сыҡҡандар ҙа инде.  Шуға ла күп уйлап тормай уны яҫмаларға һалырға булғандар.  Ана, "Сатурн” крәҫтиән хужалығында ла ужым бойҙайы өлгөрөп етешкән.  Шулай итеп, "Сатурн” крәҫтиән хужалығы районда тәүгеләрҙән ураҡҡа төштө.  Әйткәндәй, элиталы орлоҡто хужалыҡ быйыл Рәсәй Федерацияһы Фәндәр Академияһынан билдәле бер хаҡҡа һатып алғайны.  Хужалыҡ етәкселеге белдереүенсә, киләсәктә ужым бойҙайы сәсеүлеге майҙанын байтаҡҡа арттырырға уйлашалар. 