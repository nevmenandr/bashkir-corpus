Командалар араһында Ҡауарҙының I командаһы – 1-се, сәйетбабалар – икенсе, имәндәштәр өсөнсө урын яуланы.  Йылдың-йылы районыбыҙҙың төньяҡ төбәгенә ҡараған ауыл биләмәләре шахмат һөйөүселәре араһында бәйге ойоштороу матур йолаға әйләнде.  Быйыл да шахматсылар Ҡауарҙы ауылында зирәклектә көс һынашырға йыйылды.  Шахмат ветерандары Рим Насиров, Риф Вәлиев, Ринат Шәйәхмәтов, Ринат Ҡалмырҙин, Азамат Шәрипов, Тимербулат Вахитов, Йәғәфәр Рәхимов, Салауат Түзбәковтар үҙ таҡталарында яҡшы һөҙөмтәләр күрһәтһә, Сабир Исхаҡов 1-се таҡтала 1-се урын яуланы.  Ҡауарҙы ауыл биләмәһенең яңы башлығы Илфат Әхмәт улы Ҡужин да ярыш уҙғарыуға етди иғтибар бүлеп, киләсәктә бар йәһәттән дә ярҙам итәсәген белдерҙе. Ярыш бик тә сәмле барҙы.  Имәндәш һәм Сәйетбаба шахматсылары бишәр уйынсы, ә хужалар 2 команда ҡуйҙы.   Ә Ҡауарҙы мәктәбенең физкультура уҡытыусыһы Сабир Исхаҡов етәкселегендә уҡыусылар командаһы районда ғына түгел, республика кимәлендәге ярыштарҙа призлы урындар яулай.
"Атайҙан күргән – уҡ юнған” тигәндәй, Сабирҙың 3 улы ла көслө шахматсылар булып үҫеп килә.  Ҡауарҙыла был зирәктәр уйынына иғтибар ҙур, өлкән быуын шахматсыларға ышаныслы алмаш үҫә. С.ҒӘББӘСОВ.
		Имәндәш ауылы.
 Киләһе йыл шахмат бәйгеһе Имәндәш ауылында үтәсәк. Әйтергә кәрәк, был ауыл биләмәләренең шахматсылары районда иң көслөләрҙән һанала. 