Ҡарар нигеҙендә "Һабантуй–2016” байрамын әҙерләү һәм үткәреү планы, комиссиялар составы һәм ойоштороу комитеты раҫланды. Мәҙәниәт бүлегенә (Э.Н.Насирова) байрам сиктәрендә профессиональ һәм үҙешмәкәр артистарҙың сығыштарын әҙерләү, билдәле фән һәм мәҙәниәт эшмәкәрҙәре менән осрашыуҙар үткәреү,  хакимиәттең йәштәр сәйәсәте секторы, физик культура һәм спорт комитетына (Ш.Ш.Хәкимов) милли һәм халыҡ спорт төрҙәре буйынса ярыштар, күмәк халыҡ уйындары үткәреү  бурысы йөкмәтелә.  Һабантуй байрамын әҙерләү һәм үткәреүгә йәлеп ителгән предприятиелар һәм ойошмалар етәкселәренә "Һабантуй-2016” байрамын үткәреү планына ярашлы еткерелгән бурыс-тар һәм күрһәтмәләрҙең үтәлешен тәьмин итергә. Шулай уҡ район эске эштәр бүлегенә (М.К.Йәһүҙин) байрам саралары барышында йәмәғәт тәртибен һәм юл хәрәкәте хәүефһеҙлеген һаҡлау, Үҙәк район дауаханаһына (З.Ә.Ҡужина) байрамда ҡатнашыусыларға медицина хеҙмәте күрһәтеү, 74-се янғын часына (В.В.Отмахов) һабантуй майҙанында янғын һүндереү машинаһының дежур итеүен, "Табын” һәм "Звезда” район гәзиттәренә "Һабантуй-2016” халыҡ байрамына арнап махсус сығарылыш әҙерләү бурысы йөкмәтелә. Ауыл биләмәләре башлыҡтары, предприятиелар, бөтә ойошмалар һәм учреждениелар етәкселәренә:
- ауылдарҙы, юлдар һәм урамдарҙы төҙөкләндереү бу-йынса маҡсатҡа йүнәлешле эшләү, "Һабантуй-2016” байрамын әҙерләү һәм үткәреүҙә әүҙем ҡатнашыу тәҡдим ителә. Хакимиәттең иҡтисад бүлегенә (И.А.Небогатова) халыҡ ҡулланыуы тауарҙары йәрминкәһен ойошҡан рәүештә уҙғарыуҙы тәьмин итергә.  Хакимиәттең  ауыл хужалығы бүлегенә, агросәнәғәт комплексы предприятиелары етәкселәренә хужалыҡтарҙың ҡышҡы һәм яҙғы баҫыу эштәре осорондағы эшмәкәрлегенә йомғаҡ яһау, юғары һөҙөмтәләргә өлгәшкән хеҙмәт алдынғыларын бүләкләү буйынса тәҡдимдәр әҙерләү йөкмәтелә.