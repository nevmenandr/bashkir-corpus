Бында Красноусол башҡорт гимназия-интернаты уҡыусылары етәкселәре Зөлфиә Дәүләтбаева, Динә Абдуллина, Замир Тайсин ярҙамында төҙөлгән, үткән быуат йәштәренең бесән сапҡан, йыйған мәлдә  уйнаған уйындарын тамашасы, жюри хөкөмөнә сығара  (һүрәттә). Рәзинә ЗӘЙНЕТДИНОВА. Киләһе турҙа "Лидер-заводила” тип аталған конкурста сәхнәлә үҙен иң яҡшы күрһәткән талантлы уҡыусылар һайлап алынып, улар үҙҙәренең тыуған яҡтарында иң киң таралған уйынды тамашасыға өйрәтеп, улар менән бергә уйнап күрһәтә.  Бында "Рух” ансамбле солисы, 10 "А” класы уҡыусыһы Вадим Ғәлиәхмәтов тамашасыға "Өсмөйөш-дүртмөйөш” уйынын тәҡдим итеп, икенсе урын һәм лауреат исеменә лайыҡ була. Тағы ла "Яҡшы уйнағаны өсөн” - Альберт Мәүлетҡолов, "Иң яҡшы йырсы” номинацияһында Илнур Үлмәҫбаев грамоталар менән бүләкләнә.
 Улар Гран-при яулаған Әлшәй районы,  беренсе урын алыусы  Стәрлетамаҡтың икенсе лицей-интернатынан ҡалышып, икенсе урынға сыға.  Беренсе тур "Сылбыр” тип аталған уйын ярҙамында тыуған яғыңдың 
уйындарын, йырҙарын, бейеү, һөйләшеү үҙенсәлектәрен сағылдырған 10-15 минутлыҡ сәхнә күренешен күрһәтеү була.  Красноусол башҡорт гимназия-интернатының "Рух” фольклор ансамбле республика кимәлендә үткәрелгән "Башҡортостан ынйылары” фестиваль-конкурсында икенсе урын алып, лауреат булып ҡайтты. Ике көн барған был ҡыҙыу алышты яҙыусы, йәмәғәт эшмәкәре Мәрйәм Бураҡаева, Мәғәриф министрлығынан килгән Мәрүә Мирсәйет ҡыҙы, ҡумыҙсы Миңлеғәфүр Зәйнетдинов баһалап бара һәм иң-иңдәрҙең береһе булып "Рух” ансамбле билдәләнә.  Халыҡ ижадын, башҡорт фольклорын йыйыу, киләсәк быуынға тапшырыу маҡсатында йыл да үткәрелгән был конкурсҡа быйыл республикабыҙҙың төрлө төбәктәренән ярым-финалға үҙҙәренең видеояҙмаларын 72 команда ебәргән булған, шуларҙың 26-һына ғына "бәхет йылмая” һәм ошо командалар финал уйындарында ҡатнаша.