Был конкурста һәр ҡатнашыусы еңеүсе тип табылды.
	Ошо арауыҡта кис һайын үҫмерҙәр һәм йәштәр клубта ойошторолған башҡорт дискотекаһында күңел асты, ҡыҙыҡлы сараларҙа ҡатнашты.  «Мине музейға алып бар» мәҙәни сараһы сиктәрендә өлкәндәр һәм кескәйҙәр өсөн әҙерләнгән ҡыш миҙгеленә арналған әҙәби-музыкаль композиция күрһәтелде, балалар һауа торошо, ҡыш айҙары, ҡышҡы уйындар тураһында йомаҡтар сисеп, Яңы йыл, ҡыш тураһында шиғырҙар һөйләне, экспозиция һәм күргәҙмәләр менән танышты.
	Шулай итеп, оҙайлы ҡышҡы каникул осоронда Ҡаранйылға ауылында үткәрелгән мәҙәни саралар олоһона ла, кесеһенә лә күңел күтәренкелеге, байрам кәйефе өҫтәне, сихри мөғжизәләр бүләк итте.  Алдан уҡ ҡарҙан әҙерләнгән йомро, өсмөйөш, дүрткел, конус фигураларҙан төрлө һындарҙы әүәләргә кәрәк ине.  2016 йылдың хужаһы – Маймыл да, йылмайып, халыҡтың күңелен кәйефләндереп, скульптур композицияларҙың үҙәк урынын биләп тора ине.  Ялҡауланма ғына: ҡар, боҙ кеүек әҙер «төҙөлөш материалдарын» файҙаланып, әйҙә, төрлө скульптуралар, ҡаласыҡтар төҙө, һырғалаҡтар эшләп, рәхәтләнеп тауҙан шыу.  Ауылдаштар Яңы йыл байрамының төп геройҙарын кәүҙәләндереп, йорттары эргәһендә ҡупшы шыршылар ултыртып, ауылға байрам төҫө өҫтәне.  
	Балалар араһында «Иң матур скульптура» тип исемләнгән айырым ярыш үткәрелде.  Сатлама һыуыҡтар  булыуына ҡарамаҫтан, был көндө олоһо ла, кесеһе лә ҙур әүҙемлек күрһәтеп, ярышта бик теләп ҡатнашты: утыҙ биш градус һыуыҡ та Ҡаранйылға халҡын ҡурҡытманы.   
	«Яңы йыл калейдоскобы» программаһына индерелгән саралар Ҡыш бабай көнө, Балалар көнө, Спорт көнө, Һәйбәт күршеләр көнө, Шыршы көнө, Белем көнө, Бейеү көнө, Кино көнөнә арналған булһа, беҙҙең байрамыбыҙ Ата-әсәләр көнө тип билдәләнде, конкурстың исеме лә «Бөтөн ғаилә менән әүәләйбеҙ» тип аталды.  Күп кеше клуб һәм музей урамында Миңнур Исхаҡов ҡарҙан оҫта итеп эшләп ҡуйған Яңы йыл геройҙары аллеяһын ҡарар өсөн генә мәҙәни усаҡтарыбыҙға юлланды.      
	Ҡышҡы каникул ваҡытында клуб һәм музей хеҙмәткәрҙәре балаларҙың ялын ойоштороу маҡсаты менән саф һауала спорт уйындары, төрлө ярыштар ҙа уҙғарҙы.  «Яңы йылдың шаян уйындары» тип аталған эстафетала ҡыҙҙар һәм малайҙар арҡан тартышыу, йүгереү буйынса оҫталыҡта көс һынашһа, сабыйҙар йырлау, шиғыр һөйләү кеүек конкурстарҙа маһирлыҡ күрһәтте.  Шулай уҡ Фәрғәт Суфиянов, Рисәлә һәм Рәмил Ишбулдиндар, Люциә һәм Шамил Вахитовтар, Гүзәл һәм Айваз Йәноҙаҡовтар, Нәзирә һәм Марс Ғәзизовтар ғаиләләре лә еңеүгә лайыҡ булды.  Ҡаранйылға ауылында йәшәүсе Миңниә Хәсәйетдин ҡыҙы Вәлиева бөтә ошо күркәм сараларҙың бағыусыһы булды һәм бар ҡатнашыусыларҙы матур бүләктәре менән ҡыуандырҙы.   
	Каникулдың айырым бер көнөндә балалар һәм ата-әсәләр өсөн музейҙа танып белеү һәм күңел асыу программаһы ойошторолдо.  Ынйы бөртөктәрендәй йымылдаған ап-аҡ ҡарҙар айырыуса сихрилек өҫтәй, был саҡта үҙеңде ысын әкиәт донъяһындағылай хис итәһең!
	«Бөтөн ғаилә менән әүәләйбеҙ» конкурсы һөҙөмтәләренә килгәндә, Миләүшә һәм Радик Ишбулдиндар ғаиләһе ҡарҙан әүәләгән композицияға бөтәһе бер тауыштан беренселекте бирҙе.  Скульпторҙарҙың бай фантазияһы, оҫта ҡулдары ярҙамында ауылдың йөҙө тағы ла йәмләнде.
	Ҡыҙыл, зәңгәр төҫтәге тундарын, ялтыр бүректәрен кейгән, бүләктәр һалынған тоҡтарын тотҡан Ҡыш бабайҙар, нәзәкәтле, һомғол буйлы, биҙәүестәрен ялтыратып торған Ҡарһылыуҙарға һоҡланмаған кеше ҡалманы.  
	Ҡарһылыу (Илнара Ғәзизова) балаларҙы дәртләндереп торһа, йыл символы – Маймыл (Илнар Фәтҡолов) кескәйҙәр менән шау-гөр килеп уйнаны.  Әйткәндәй, арҙаҡлы шәхестәребеҙҙең исемдәрен йөрөткән был урамдарҙа йәшәгән ауылдаштар һәр үткәрелгән сарала ҡатнашып, ауылдың мәҙәни тормошон байытып торалар.             Бына әле лә тырыш, дәртле ғаиләләр урамдарын, ҡапҡа алдарын ҡарҙан, боҙҙан эшләнгән матур һындар менән биҙәп ҡуйған.  Римма Ишмырҙина,  
			Жәлил Кейекбаевтың Йорт-музейы директоры.

 Бына Айгиз Мәхийәнов Ҡарһылыу һынын йәһәт кенә эшләп ҡуйҙы, Айһылыу Назарова ла Ҡарһылыу образын тыуҙырып, уны биҙәп бөтөрөп килә, Фирүзә һәм Юлиә Вахитовалар сәғәт уҡтары ун икене һуҡҡан Кремлде төҙөнө, ә Рүзил Ҡотлоәхмәтов менән Юлай Юлбарисов Яңы йылда һәр кемдең теләк-бойороҡтарын үтәүсе роботты һынландырҙы.  
	Ярышта Жәлил Кейекбаев, Салауат Юлаев, Зәки Вәлиди урамдарында йәшәүселәр айырыуса ҙур тырышлыҡ күрһәтте.  Яңы йыл байрамы һәм ҡышҡы каникулдар иҫтә ҡалырлыҡ булып үтһен өсөн Ҡаранйылға ауылының мәҙәниәт хеҙмәткәрҙәре ғинуар айының беренсе яртыһында бай программалар әҙерләп, ҡыҙыҡлы саралар үткәрҙе.
	Яңы йылдың икенсе көнөндә Жәлил Кейекбаевтың Йорт-музейы һәм Ҡаранйылға ауылы клубы хеҙмәткәрҙәре ауыл халҡы өсөн ҡарҙан иң матур фигураға конкурс ойошторҙо.  Ҡыш – үҙе мөғжизәле миҙгел.  Ҡыш бабай иһә (Фәнүр Фәхриев) изге теләктәр теләп бәләкәс ҡатнашыусыларға бүләктәр таратты.  Айырым урамдарҙа йәшел ҡупшыҡайҙар эргәһендә боҙҙан һый-хөрмәтле өҫтәлдәр, байрам табындары эшләнгән.  
