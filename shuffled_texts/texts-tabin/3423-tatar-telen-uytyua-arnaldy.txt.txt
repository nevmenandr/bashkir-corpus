Сараның модераторҙары – филология фәндәре кандидаттары, доценттар Илсур Сәлихйән улы Мансуров менән Үтәк ауылынан яҡташыбыҙ Нәсимә Әнүәр ҡыҙы Мөкимова булды.  Фекер алышыуҙа республикабыҙҙың Әлшәй, Бишбүләк, Ғафури, Миәкә, Стәрлебаш, Федоровка райондары, Бәләбәй, Мәләүез, Стәрлетамаҡ ҡалаларының татар теле һәм әҙәбиәте уҡытыусылары ҡатнашты. Татарстандан филология фәндәре докторы, Ҡазан университетының Ғ.Туҡай исемендәге татар һәм төрки филология Юғары мәктәбенең әҙәбиәт кафедраһы профессоры Флүрә Сәғит ҡыҙы Сәйфуллина "Балаларҙы әҙәбиәт буйынса олимпиадаға әҙерләү” темаһына лекция менән сығыш яһаны.  Әлфиә ШАҺИЕВА,
район мәғариф бүлегенең туған телдәр буйынса методисы.
 Башҡортостан Республикаһының атҡаҙанған уҡытыусыһы, Рәсәйҙең иң яҡшы уҡытыусылары конкурсы еңеүсеһе, РФ Президенты грантына эйә булыусы, 9-сы класс өсөн "Татар теле” дәреслеге авторы Ниғмәтулла Хәмиҙулла улы Ваһапов "XIX быуат аҙағы - XX быуат башында Ырымбур губернаһы Стәрлетамаҡ өйәҙендә мәғрифәт һәм ваҡытлы матбуғат” темаһына лекция уҡыны.  Ул бик күп тарихи материалдар алып килеп, шул осорҙағы татар яҙыусылары һәм шағирҙары тураһында ҡыҙыҡлы мәғлүмәттәр еткерҙе. Бик фәһемле һәм файҙалы семинарҙа райондың Бурлы, Яңғыҙҡайын, Игенйылға мәктәптәренең татар теле һәм әҙәбиәте уҡытыусылары ҡатнашты.  Әлмәт ҡалаһының 17-се урта мәктәбенең юғары категориялы татар теле һәм әҙәбиәте уҡытыусыһы Римма Мөхтәр ҡыҙы Тажиева "Әмирхан Еникиҙең "Кем йырланы?” әҫәрен Федераль дәүләт стандарттары буйынса өйрәнеү”, шул уҡ ҡаланың 20-се урта дөйөм белем биреү мәктәбенең юғары категориялы уҡытыусыһы Гөлнара Әнүәр ҡыҙы Вафина "Татар теле һәм әҙәбиәтен яңы технологиялар ҡулланып уҡытыу” темаларына оҫталыҡ дәрестәре күрһәтте.   Был сараға йыйылыусыларҙы БДУ-ның Стәрлетамаҡ филиалы директоры урынбаҫары Владимир Николаевич Кризский, филология фәндәре кандидаты, доцент, филология факультеты деканы Наталья Борисовна Мухина, Татарстандың Әлмәт ҡалаһы мәғариф идаралығы начальнигы урынбаҫары Сирина Мәҡсүт ҡыҙы Йыһаншина тәбрикләп сығыш яһаны. 