Хөрмәтле уҡытыусыбыҙ Миңнира Таһир ҡыҙы Монасипова-Төхвәтуллина (мәрхүмә) апайыбыҙҙың балалары әртис династияһы тиерһең!  Ауылда уттай ҡыҙыу эш мәле: баҡсала емеш-еләктең, болонда бесәндең өлгөргән ваҡыты, ә кисен көтөүҙән мал-тыуарҙы ҡаршы алырға кәрәк...  Был хәтле лә моңло тауыш Еҙем бу-йында тыуып үҫкән кешеләрҙә генә булалыр ул, тип уйлап ҡуяһың.  Фәнзилә Ғафарова-Мозафарова менән Зөбәйҙә Йәрмөхәмәтова-Аллабирҙина күрше ауылда ғына йәшәһәләр ҙә, ауылын, һыу буйын, бала сағын һағынып йырланылар.  Рауза апай Әминева беҙ бәләкәй саҡтан тип әйтерлек ағаһы Булат менән ҡайтып төшөп, бөтә йәштәр өсөн киске уйындар ойоштора торған ине.  Булат ағай мәрхүм инде, ә бына Рауза апай "Етегән шишмә”не йырлап, шул саҡтарҙы иҫкә төшөрҙө.  "Үҙ һөнәреңде лә күрһәтергә әҙерлән”, - тиһәң, имтиханға әҙерләнгән уҡыусы кеүек, тулҡынланып китә.  Ул боронғо "Сәлимәкәй”ҙе йырланы.  Ә һығылып-бөгөлөп бейегән бейеүселәре ни тора?  Был ҙур концертты йөрьәт итеп ойоштороусы Рәзилә менән Фәнзил Хәбибуллиндар ныҡлы әҙерләнгән.  Баянсы ла Ҡауарҙынан икән: Әмир Абдуллин.  Кемдәр килеп концерт ҡуйҙы икән?” - тип һораһағыҙ, яуабы ябай: ауылым таланттары!  Ул да моңло йырҙарын бүләк итте.  Кемдер шаяртып "Оҙаҡ йөрөмәйек, әтеү әсәй-атай кәрәкте бирер!"- тип көлдөрөп тә алды.  Тулҡынланырһың да шул, нисәмә йыл күрмәгән-күрешмәгән ауылдаштар алдында сығыш яһарға кәрәк бит!  Кем-кемде ҡайҙа осрата, йә булмаһа мәғлүмәт сараларында аралаша, шул турала һөйләшеп, йылы хис- тойғолар менән күрешеү, һөйләшеү, хәтергә төшөрөү маҡсатында ҡайтырға-ҡайтырға тип талпына башлай.  Концерт һуңында республикабыҙҙың танылған композиторы Рәмил Ғимрани менән ошо ауыл ҡыҙы Гөлшат Вәлиева яҙған "Һабайым” йырын ауылдаштар баҫып тороп башҡарҙы.Ошонда уҡ ойошторолған күңелле сәй табынынан һун, йыр- бейеүҙәр таңға тиклем дауам итте.  Фруза апай Басирова үҙе гармунда уйнап, үҙе йырлап кешене таң ҡалдырҙы.  Рәзилә Рәшит ҡыҙы һәр номерға тап килгән шиғыр юлдары менән ауылым таланттарын сәхнәгә саҡырып торҙо.  Кисә һуңында киләсәктә лә ошондай уҡ баш аҫтында, тик "Бер күрешеү үҙе бер ғүмер - 2018” тип, тағы осрашырға һүҙ ҡуйышып таралыштылар.  Тауыҡ сүпләһә лә эш бөтмәҫ ваҡытта кеше килерме икән, тип уйлап та бөтмәнек, халыҡ кис етеү менән "һә" тигәнсе йыйылды.  Байрамға ғына тип, ҡупшы кейемдәрен кейгән олораҡ апай-ағайҙар ултырғыстарға ултырҙы, йәшерәктәргә һәм һуңлабыраҡ килгәндәргә баҫып торорға тура килде, һуҡраныусы, тауыш күтәреүсе юҡ.  Күңелдәрҙе дәртләндереп йыр-моң башланды.  Шулай хисләнеп, уйланып, әҙерләнеп йөрөй торғас, был көн килеп тә етте.  Гөлназ Мирхәйҙәрова, Азалия Йәрмөхәмәтова менән Рузалина сәхнә биҙәктәре булдылар.  Ә бәләкәй генә ҡыҙы Зарина "сәхнә йондоҙо”на әйләнгән: үҙе бейей, үҙе йырлай!  Аҙна-ун көн алдан әйтелгән был хәбәр тыуған төйәген һағынып ҡайтыусы, йәнтөйәгенән үҙенә көс-ҡеүәт, дәрт-илһам алыусы ауылдаштарымдың береһен дә битараф ҡалдырмағандыр...  Олоһонан башлап кесеһенә тиклем һәр кем үҙ һөнәрен күрһәтте.  Ололар әйтмешләй, кемдеке - уныҡы!  Юнир ағай Ноғоманов күптән ауылдан сығып китһә лә, концерт булғанын ишетеп ҡайтып төшкән.  Көслө ҡул сабыуҙар аҫтында унан тағы ла йыр артынан йыр башҡарыуын һоранылар.  Шундай уҡ "сәхнә йондоҙо”ҙары тип Динис Хәбибуллин менән Айгөл Ғафарова тураһында ла ғорур әйтергә була.  Эйе, эйе!  Күңел шуға һөйөнә. Клуб шығырым тулды.  Бер кем дә, ниңә ҡайттым икән, тип үкенмәгәндер.
    Гөлшат Вәлиева. Бер кем көтмәгәнсә бик матур концерт килеп сыҡты! Концертты Юлай Аҙнағолов музыкаль яҡтан биҙәүсе булды, ә уның үҙенең күңелле йырҙар башҡарыуы барыһын да төшөп бейергә мәжбүр итте.  "Бер күрешеү үҙе бер ғүмер” - Һабай ауылында үткән ҙур концерттың темаһы тап ошолай аталды.  Йыр-моңға ғына түгел, бер күрешеп һөйләшеүгә һыуһаған ауылдаштарым сәхнәлә береһен-береһе алмаштыра барҙы.  Тәүҙә ҡул сабып ҡына ултырған халыҡ араһынан яйлап ҡушылып йырлаусылар, һуңынан һикереп төшөп бейеүселәр артҡандан-арта барҙы.  Красноусол ауылы.
 Ысынлап та, уйлап ҡараһаң, ауылдаштарың алдында ҙур яуаплылыҡ та бит был! Нәсимә апай Гронина Һабай ауылын үҙ ауылындай яратып йәшәй.  Ҡауарҙы ауылынан көсәйткес аппаратура ла алып торғандар.  Тыуған төйәгенә булған һөйөү хистәрен йыр-бейеү, шиғыр юлдарына һалған улар.  Әсәйҙәренең моңло тауышы балаларына күскән.  Улы Сәлим торғаны бер "халыҡ йырсыһы”.  Раушания ла "Йыйҙым еләк” йыры менән залдағы халыҡты ҡушылып йырларға мәжбүр итте.  Ауылдаштарым тураһында элек-электән халыҡ араһында йөрөгән һүҙгә тағы инанып ҡуям: тыныс холоҡло, сабыр һәм уңған халыҡ йәшәй Һабай ауылында! 