Байрам көндө әйтелгән маҡтау һәм рәхмәт һүҙҙәре йөрәктән йөрәккә күсте, алҡыштар һәм музыкаль күстәнәстәр ололарҙы хөрмәтләү йөҙөнән яңғыраны.   Ҡаранйылға ауылының оло кешеләре ана шулай уңыштарын барлап, кеше ғүмеренең һәр миҙгеле үҙенсә матур икәнен раҫлап, хисләнеп яҡты хәтирәләргә бирелде, дәртләнеп йырҙар башҡарҙы, дер һелкетеп бейеп тә алды.   Күркәм байрамда ололар араһында тиҫтәләрсә йылдар татыу ғүмер иткән ғаиләләр булды – ейәндәрен һөйөп, балаларының ихтирамын тойоп хаҡлы рәүештә ял итеүселәр.  Уңыштарын барлап, тәжрибәләрен башҡаларға өләшә торған бәхетле мәлдәре ул ололарҙың һәм улар шуның менән бәхетле. Сөнки оло быуын вәкилдәре сыуаҡлы, йәмле ғүмер миҙгелен кисерә.  Ҡартлыҡты юҡҡа ғына ғүмер көҙө тип атамайҙар.  Хәйер, арабыҙҙа юғары әхлаҡ сифаттарын иң ҡатмарлы һуғыш йылдарында ла юғалтмаған тыл ветерандары бар.   Тормоштары, яҙмыштары менән һәммәбеҙгә үрнәк булған өлкәндәр өсөн – ул күңел байрамы.  Улар тормоштан йәм табып йәшәй, уларҙың оптимизмдары, рухи ныҡлығы һоҡландыра.  Римма ИШМЫРҘИНА, Был йәһәттән беҙҙең төп бурыс – уларҙың һәр береһе хаҡында иҫләү, хәтирәләрен яңыртып тороу. Ошондай матур көндәрҙә ил буйынса меңәрләгән урында төрлө саралар ойошторолғанда, Ҡаранйылға ауылында Халыҡ-ара оло йәштәгеләр көнөнә арналған матур сара уҙғарылыуы яҡшы традицияға, изге йолаға әүерелгән.  Байрамда мәғариф, һаулыҡ һаҡлау, ауыл хужалығы өлкәләрен күтәреүгә, йәштәрҙе лайыҡлы тәрбиәләүгә үҙ өлөшөн индергән хеҙмәт ветерандары иғтибар үҙәгендә булды.  Ә ололар байрамына Ғәшүрә көнө байрамы өҫтәлеүе, ямғырлы, болотло көн дә ҡапыл салт аяҙ көнгә әйләнеп, яҡты ҡояш үҙенең йылы нурҙарын йәлләмәй һибеүе – инәй-бабайҙар, олатай-өләсәйҙәргә Хоҙайҙың үҙенән бүләк булғандыр.  Ололар байрамында йәш быуын өсөн таяныс һәм яҡшы өлгө булып торған хөрмәтле ветерандар, оло йәштәгеләр бихисап ҡотлау һүҙҙәрен ҡабул итте.  Был байрам беҙҙең өсөн дә бик мөһим: ни өсөн тигәндә, оло йәштәгеләрҙең тормош тәжрибәһе, тәрән аҡылы кеүек байлыҡтың ҡәҙерен белергә өйрәтә.  Үкенескә ҡаршы, бөгөнгө көндә Ҡаранйылға ауылынан сыҡҡан һуғыш ветерандарының һәммәһе лә баҡый донъяла.  Жәлил Кейекбаев 
йорт-музейы директоры. Оло йәшкә етеүҙе юҡҡа ғына алтын көҙ менән сағыштырмайҙар – һығымта яһар, уңыштарҙы барлар мәл ул.  Мәғариф, мәҙәниәт, һаулыҡ һаҡлау, ауыл хужалығы тармаҡтарында намыҫлы хеҙмәт иткән, һикәлтәле тормош юлы үткән, донъяуи аҡыл-зиһен туплаған әбей-бабайҙар бөгөнгө көндә ауылдың рухи тотҡаһы булып тора. 