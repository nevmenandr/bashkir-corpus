Красноусол фауылында ла Урындағы үҙидара көнө күмәк халыҡ ҡатнашлығындағы саралар менән билдәләп үтеләсәк.  Саралар "Беҙ сәләмәт тормош яҡлы” тигән девиз аҫтында үтә һәм 
ауыл биләмәһе сауҙа нөктәләре араһында "Эскелекһеҙ көн – эскелекһеҙ тормош” тигән акция (был көндә иҫерткес эсемлектәр һатмау) иғлан иткән, алкоголһеҙ эсемлектәр һәм Пасха өҫтәлдәре конкурсы ойошторола. Был көндө шулай уҡ "Изге эштәр” өҫтәле (мохтаж балалар өсөн кейемдәр тапшырыу өсөн), күңел асыу саралары (агитбригада сығышы, айыҡ тормошто данлаған иң яҡшы таҡмаҡтар бәйгеһе, старосталар араһында конкурс, мәҙәниәт һарайы хеҙмәткәрҙәре концерты), спорт ярыштары, балалар өсөн уйындар ойоштороласаҡ.  Муниципаль район хакимиәте 20 апрелдә районда Урындағы үҙидара көнө үткәреү тураһында ҡарар ҡабул иткәйне. Байрам иртәнге сәғәт 11-ҙә район хакимиәте алдындағы майҙанда баш-лана, унда урындағы үҙидара ветерандарын хөрмәтләү, әүҙем депутаттар-ҙы, иң яҡшы хеҙмәткәрҙәрҙе, старосталарҙы тәбрикләү була.  Ял көнө йәрминкәһе ойошторола.