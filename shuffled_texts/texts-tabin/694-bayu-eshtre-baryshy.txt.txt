Ураҡ эштәре "Сатурн” (98 процент), "Агрохимия” (94), "Урожай” (70), "Ағиҙел” (63 процент) хужалыҡтарында ырамлы бара.  Район буйынса арыштың уртаса гектар ҡеүәте 16,4 центнер, ужым бойҙайыныҡы 14,2 центнер тәшкил итә.  Иген культуралары уңышы бөтә майҙандың 45 процентында йыйып алынған.  Һуңғы көндәрҙә яуып уҙған ҡойма ямғырҙарға ҡарамаҫтан, районда урып йыйыу эштәре дауам итә.   Ураҡ менән бер рәттән, киләһе йыл уңышына нигеҙ ҙә һалына.  Район буйынса 14000 гектар ерҙе туңға һөрөү, 5850 гектар майҙанда ужым культуралары сәсеү бурысы ҡуйылған.  Барлығы 2230 гектар майҙанда баҫыуҙар туңға һөрөлгән, 1671 гектар майҙанда ужым культуралары сәселгән.  Ә 130-сы һөнәрселек училищеһы иген культуралары уңышын йыйып алыуҙы тамамланы.
