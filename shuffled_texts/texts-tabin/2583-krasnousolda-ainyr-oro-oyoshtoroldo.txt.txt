Район үҙәге Красно-усолда ла ошондай ойошма булдырыу ихтыяжы ҙур.  Зифа ҒАЙСИНА.
 Район Ағинәйҙәре респуб-лика кимәлендәге төрлө сараларҙа булырға, алдынғы тәжрибә менән танышырға ла өлгөргән, улар өлгөһөндә беҙҙә лә байтаҡ файҙалы башланғыстарға нигеҙ һалынған. Бына улар: көньяҡ Новоселкала – Мәрүә Ғәҙелшина, Үҙәк биҫтәлә - Вәрисә Кәлимуллина, Көнбайыш биҫтә һәм Дауахана яғында – Нәфисә Әминева менән Таңһылыу Ҡунаҡбаева, Афған биҫтәһе яғы - Әлфиә Ғәйнуллина, Һамар (үрге яғы) - Әлфиә Хажиева, төньяҡ Новоселка – Венера Йәнбирҙина, Лесничество яғы – Альмира Ғөбәйҙуллина. Рәмзиә Монасипова иһә райондың күпселек ауылдарында ошондай ҡорҙар ойошторолоп, уңышлы ғына эшләп китеүен, матур миҫалдар, ыңғай тәжрибә тупланыуын һөйләп үтте.  Үҙ сиратында Ағинәйҙәр үҙҙәре эргәһендә әүҙем, рухлы, ауылдаштары алдында һүҙе үтерлек ҡатын-ҡыҙҙарҙан ярҙамсылар туплап, бер төптән эш башларға һөйләште.
 Әлфиә Шаһиева урындағы башҡорт ҡоролтайҙары ҡарамағында эшләп килгән Ағинәйҙәр ҡороноң бурыстары, маҡсаттары, хоҡуҡтары менән таныштырҙы.  Шулай уҡ шартлы рәүештә бүленгән биҫтәләр буйынса уның ярҙамсылары һайлап ҡуйылды.  Улар ошондай осраҡтарҙа тәүге булып һиҫкәнергә, иҫкәртеү яһарға, кәрәк икән тейешле хеҙмәттәрҙе йәлеп итергә бурыслы. Красноусол Ағинәйҙәр ҡоро рәйесе итеп бер тауыштан Үҙәк район китапханаһы китапханасыһы Гөлфиә Заһиҙуллина һайланды.  Был йәмәғәт ойошмаһы ла, башҡа ижтимағи ойошмалар менән бер төптән булып, йәмғиәттәге кире күренештәр менән көрәшеү, халыҡты берҙәмлеккә, йәшәгән төбәге, ғаиләһе өсөн яуаплылыҡҡа әйҙәргә тейешлеген һыҙыҡ өҫтөнә алды. Сөнки социаль етемдәр, имен булмаған тип иҫәпкә алынған ғаиләләр, эскелек менән мауығыусылар һаны буйынса Красно-усол иң "алда” килә.  Ғаиләләрҙә психологик мөхиттең киҫкенләшеүен, атаның йәки әсәнең хәмер йотоуға әүәҫләнеүен, ошо сәбәпле балаларының "ҡулдан ысҡына” башлауын күрше-тирәһенән дә яҡшыраҡ белеүсе юҡ.  Быға милли асылдың, рухтың юғала барыуы, дини тәрбиә етмәүе лә булышлыҡ итә. 