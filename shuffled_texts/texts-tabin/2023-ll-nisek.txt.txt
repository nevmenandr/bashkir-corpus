
	Заманалар һис үҙгәрмәй, үҙем 
	Әйләнәмдер мыжығыраҡҡа...
 Әллә нисек килде быйылғы яҙ, 
	Йә тәҙрәгә сиртә тамсылар, 
	Йәки буран, ҡарт 
	көтөүсе кеүек, 
	Тирә-йүнде йөрөй ҡамсылап.
	Битләүҙәрҙә үлән морон төрткәс, 
	Көйҙөрөп тә үтте ҡырауы.  
	Ҡарлуғастар бейек осһалар ҙа 
	Килеп баҫа ҡойма ямғыры.  
	Йылғалары тулы һыулы ине, 
	Бейегерәк ине ярҙары.  Әллә нисек…
 Салауат ЙОСОПОВ.
 
	Ерҙән кәйелһәләр, йәшеллекте
	Эҫе томра өтә яндырып.
	Беҙҙең заман икенсерәк ине, 
	Яғымлыраҡ ине яҙҙары.  
	Заманалар, һай, буталып бөттө, 
	Һис тап килмәй халыҡ юрауы.  
	Ҡышын тауҙар шыуғағыраҡ ине, 
	Алтын ине көҙөн урманы.  
	Бына шундай фәлсәфәгә һалды, 
	Яҙғы сыйырсыҡтар бураны.
	Элек, хәҙер, тиеп илауҙарым 
	Һуҙылырмы, тимен, оҙаҡҡа. 