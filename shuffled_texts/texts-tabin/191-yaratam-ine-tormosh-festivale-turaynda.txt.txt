Район йомғаҡлау фестивале 22 мартта сәғәт 10-да Красноусолда Район мәҙәниәт һарайында була.  Төбәк бәйгеләре 22 февралдә Сәйетбабала (Сәйетбаба, Еҙем-Ҡаран, Имәндәш, Бурлы, Ҡауарҙы ауыл советтары инә); 1 мартта – Мораҡта (Мораҡ, Яңғыҙҡайын, Үтәк, Буруновка ауыл советтары); 15 мартта Красноусолда (Красноусол, Бельский, Аҡкүл, Ташбүкән, Ташлы, Табын, Толпар ауыл советтары) мәҙәниәт йорттарында үтә, барыһы ла 10.00 сәғәттә башлана.  Район мәҙәниәт бүлегенә (Ф.М.Кинйәғолов), Халыҡты социаль хеҙмәтләндереү комплекслы үҙәгенә (Р.З.Мөхәмәҙиева), Хеҙмәт һәм халыҡты социаль яҡлау бүлегенә (Р.М.Мөхәмәтшин) һайлап алыу һәм төп турҙарҙы әҙерләп уҙғарыуҙа методик һәм практик ярҙам күрһәтергә, "Табын” һәм "Звезда” район гәзиттәренә фестивалде киң яҡтыртырға, финанс идаралығына (Р.Р.Шаймарҙанова) сараны финанслау өсөн аҡса табырға тәҡдим ителә. Ауыл биләмәләре башлыҡтарына фестивалдең төп турын райондың өс төбәгендә: Сәйетбаба, Мораҡ, Красноусолда уҙғарып, бәйгеселәрҙе 22 мартта район мәҙәниәт һарайына алып килеүҙе тәьмин итергә тәҡдим ителә.  Ҡарарҙың үтәлешен контролдә тотоу район Хакимиәте башлығының социаль мәсьәләләр һәм иҡтисад буйынса урынбаҫары Р.Й.Салауатовҡа йөкмәтелә.
*     *     *
"Яратам һине, тормош!” район фестиваленең положениеһына ярашлы, сара өлкән бы-уын кешеләренең ижади мөмкинлектәрен асып, уларҙың  хәҙерге донъяға социаль йәһәттән тулыраҡ яраҡлашыуына булышлыҡ итеүҙе маҡсат итеп ҡуя.  Ҡатнашыусылар вокал башҡарыу (өс номинацияла – соло, дуэт, ансамбль); бейеү башҡарыу (ике номинацияла – солист, ансамбль); шулай уҡ әҙәби әҫәрҙе художестволы һөйләү, оригиналь жанр буйынса баһаланасаҡ. Фестиваль 22 мартта районда үтәсәк, район вәкилдәре апрелдә Шишмә ҡасабаһында үтәсәк республика зона фестивалендә лә ҡатнашырға тейеш. Ҡарарға ярашлы, фестивалде ойоштороп уҙғарыу буйынса ойоштороу комитеты составы һәм саралар планы раҫланды. Иң яҡшы башҡарыусылар һәм коллективтар 1 октябрҙә Өфөгә, Олоғайған кешеләр көнөнә арналған гала-концертҡа саҡырыласаҡ.
 Фестивалдең бурысы – йәмғиәттең иғтибарын өлкән быуындың емешле ижади эшмәкәрлегенә йүнәлтеү, уларҙың ижади мөмкинлектәрен мәҙәниәт өлкәһендә ҡулланыу, төрлө райондарҙан өлкәндәрҙең ижади бәйләнешен киңәйтеү, тәжрибәләрен йәш быуынға тапшырыу. Муниципаль район Хакимиәте өлкән  йәштәге кешеләр араһында "Яратам һине, тормош!” тип аталған ижади фестиваль үткәреү тураһында ҡарар ҡабул итте. Фестивалдә башҡарыу оҫталығына эйә 55 йәштән үткән ҡатын-ҡыҙҙар һәм 60 йәштән үткән ирҙәр ҡатнаша, һөнәрҙәре мәҙәниәт һәм сәнғәт менән бәйле булған өлкәндәр (аккомпаниаторҙарҙан башҡалары) конкурста
ҡатнаштырылмай.