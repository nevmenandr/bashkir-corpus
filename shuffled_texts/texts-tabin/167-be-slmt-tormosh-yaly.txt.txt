Ришат Иждиһатов (һулда) ярыш мәлендә. Ярыштарҙа беҙҙең район спортсылары йыйылма командаһы менән бер рәттән республикабыҙ райондарынан, Өфө һәм Октябрьский ҡалаларынан барлығы 11 команда, 110-лап спортсы ҡатнашты. Ленар СӘЙФУЛЛИН. Районыбыҙ спортсылары 7-10 февралдә Белорет районында "Ар ташы” ял базаһында БР ХХ Ауыл спорт уйындары сиктәрендә үткән спорт (саңғы) туризмы буйынса республика чемпионатында ҡатнашты. Көсөргәнешле, сәмле бәйгеләрҙә  спортсыларыбыҙ бик тә уңышлы сығыш яһаны.   Бында бигерәк тә Красноусолдағы 1-се мәктәп уҡыусыһы Гөлназ Иҙрисованы маҡтап үтке килә.  Ул 3 км-ға уҙышта 1-се урын яуланы. Ете район вәкилдәре ҡатнашҡан ярышта беҙҙең ике команда – ҡыҙҙар ҙа, егеттәр ҙә дөйөм 2-се урын яулап, Спартакиада финалында ҡатнашыу хоҡуғы алды.  Ниһайәт, чемпионатта муниципаль ауыл ра-йондары араһында дөйөм команда иҫәбе бу-йынса беҙҙең Ғафури районы спортсылары Ришат Рәфит улы Иждиһатов етәкселегендәге Айһылыу, Айгүзәл, Рифат Иждиһатовтар, Шамил Хәкимов, Марат Шәйәхмәтов, Виктория Батыршина, Салауат Дауытовтарҙан торған команда 1-се урын яуланы.  Благовар һәм Краснокама райондары спортсылары 2-3-сө урындарҙы үҙ-ара бүлеште.
*     *     *
 8 февралдә районыбыҙҙың саңғысылар командаһы Өфө районы Авдон ауылына 
республика мәктәптәре уҡыусыларының XV Спартакиадаһы төбәк ярыштарына барып ҡайтты.  Ошо уҡ көндө "Красноусол” балаларҙың санатор-һауыҡтырыу, спорт-туристик лагерында республика торлаҡ-коммуналь хужалығы хеҙмәткәрҙәре араһында XI Ҡышҡы олимпиадаһының саңғы буйынса төбәк ярыштары үтте.