Курорт мәктәбенең тамаша залында дискотекалар уҙғарыла.
	- Йәйге каникулдар ваҡытында "Имәнкәй”ҙә санатор-курорт дауаланыу карталары буйынса һаулыҡтарын нығытырға теләүселәр етерлек, тәүге ике смена заявкалар менән нигеҙҙә тулды, тип әйтергә кәрәк, - тине М.Ғәзизов.
	Миңлеғәле Фазлетдин улы шулай уҡ кәүҙә-һынында тайпылышы булған, сколиоз менән килгән балаларҙың күп булыуын иҫәпкә алып "Имәнкәй”ҙә атта һыбай йөрөү, йәғни ипотерапия буйынса дауалау ойошторорға тигән уй-пландары менән дә уртаҡлашты.
	Әле "Имәнкәй” лагерында йәйге миҙгелдәге эшмәкәрлеккә ремонт эштәре бара, артабан "Ҡояшлы”ла, "Аҡ ҡайын”да ла косметик ремонт үткәреү күҙаллана.
	"Аҡ ҡайын”ға яҙғы каникулдарын үткәрергә килгән балалар ҡәнәғәт булып, физик йәһәттән һауығып, сынығып, һаулыҡтарын нығытып, үҙҙәренә әллә күпме ыңғай тәьҫораттар алып ҡайтты. Бында 7-нән 15 йәшкә тиклемге балалар ял да итә һәм физиотерапия, массаж, дауалау физкультураһы йүнәлештәре буйынса һаулыҡтарын нығыта.  "Имәнкәй” санатор-һауыҡтырыу спорт-туристик лагеры бишенсе йыл инде йыл әйләнәһенә санатор-һауыҡтырыу йүнәлешендә эшләй.  Бында районыбыҙҙан, республикабыҙҙың район-ҡалаларынан балалар ял итеп кенә ҡалмай, һаулыҡтарын да нығыта.  Ремонтлап алғандан һуң балаларҙы ҡабул иткәндәр.  Башҡа төрлө һауыҡтырыу саралары, шифалы үлән сәйҙәре эсеү табип күрһәтмәләре буйынса үткәрелә.  Индира ИШКИНА.

 Табип һәр балаға тейешле процедуралар тәғәйенләй, дауалау барышын күҙәтә.
	Балалар төшкә тиклем дауаланыу курстары үтһә, көндөң икенсе яртыһында улар өсөн төрлө ҡыҙыҡлы саралар, экскурсиялар, уйындар ойошторола.  Физиотерапия кабинеты шәфҡәт туташы Фәүзиә Мазһар ҡыҙы Ғәлиева балаларға ампипульс (кәүҙә-һын боҙолоуы күҙәтелгәндә), ультратон, ингаляция, "Биоптрон”, "Алмаг-01”, "Алмаг – 02”, магнит, парафин менән дауалау аппараттарында, көнгә 3 тапҡыр 1-се һанлы шифалы сығанаҡтың газһыҙ һыуын эсеү, төнгөлөккә тоҙло һыу менән тамаҡ сайҡатыу кеүек дауалау процедуралары уҙғарылыуын билдәләп үтте.  Уларҙың һәр ҡайһыһы нигеҙҙә дауахананан табиптан алынған санатор-курорт дауаланыу карталары менән килә.
	Былтыр сентябрҙә Курорт ауылының "Аҡ ҡайын” балалар баҡсаһы бинаһы ла "Имәнкәй” ҡарамағына тапшырылып, бында ла санатор-һауыҡтырыу эшмәкәрлеге тулы көсөнә алып барыла.  Бина 35 балаға иҫәпләнгән.  Учреждение етәксеһе Миңлеғәле Фазлетдин улы Ғәзизов әйтеүенсә, былтыр көҙгө каникулда 35 бала, быйыл ҡышҡыһын – 45, февралдә Салауат ҡалаһынан – 30, яҙғы каникулда Красноусолдан, Өфө ҡалаһынан 45 бала ял иткән, һаулыҡтарын нығытҡан. 