Кисәгә йыйылған әсәләргә район хакимиәте башлығының социаль мәсьәләләр буйынса урынбаҫары Руслан Салауатов тәбрик һүҙҙәрен еткерҙе. Бүләкләүҙәр йыр-моңдар, дәртле бейеүҙәр менән үрелеп барҙы.  Байрам сараһында яңы ғына сабыйҙарын яҡты донъяға тыуҙырған, патронат тәрбиәгә бала алған, күмәк балалы – быйыл "Әсәлек даны” миҙалына лайыҡ булған әсәләр сәхнә түренә саҡырылып, бүләкләп үтелде.  Красноусолдағы 2-се урта мәктәптең башланғыс класс уҡыусылары һәм Лина Йомағолова, Мораҡтан апалы-һеңлеле Мария менән Марина Ивановалар, район мәҙәниәт һарайынан "Хазина” ансамбле, "Землячки” халыҡ хоры, Карина Мусина менән Динислам Яҡупов башҡарған йырҙар, Наил Вәлиев менән Рәмил Ғимраниҙың баян-тальян моңдары, "Быҙыбыт”, "Эксклюзив”, "Забава” балалар өлгөлө бейеү коллективтарының дәртле бейеүҙәре, иң бәләкәс ҡатнашыусы Марат Ишмырҙиндың шиғыры әсәләргә байрам бүләге булды.





