Эштәр аҙна элек башланып, беҙ хужалыҡта булған көндө (20 сентябрь) Табын ауылының Шауғара тауы яғындағы сөгөлдөр баҫыуында эш ҡайнай ине.  Уңыш йыйыуҙа тир түгеүсе Максим Тахтаров менән Дмитрий Пастуховтың юғары етештереүсәнле "АGRIFAC” комбайндары артынан "МТЗ” тракторҙарында Евгений Савченко менән Ринат Кокорин сығарған  "татлы тамыр”ҙы өйөмдәргә һала бара.  Алексей Тахтаров шәкәр заводына оҙатыласаҡ сеймалды таҙартыу-тейәү комбайнын хеҙмәтләндерә.  Бында ҡаҙылған тамырҙарҙы юғалтыуға юл ҡуйылмай, баҫыуҙа комбайн бункерынан бушатҡанда, ташығанда  түгелгәндәрен Анна Шеина менән Сөмбөл Минеева айырым техникаға (тракторсы Максим Павлов) ҡул менән йыялар. Бында шәкәр сөгөлдөрө бер нисә баҫыуҙа дөйөм 350 гектар майҙанды биләй.  Әле ҡаҙып алынған гектарҙар уртаса 280 центнер уңыш бирә.    Әле шуның 40-ында эштәр теүәлләнгән.  Сөгөлдөр өйөмдәре эре-эре, тап-таҙа тамырҙарҙан хасил булған тау теҙмәләрен хәтерләтә.  Индира ИШКИНА. Табын ауылындағы "ШЭ Г.М.Тахтаров” крәҫтиән хужалығында ла "татлы тамыр” ҡаҙыу эштәренең ҡыҙған мәле.  Эштәр ошолай ҡыҙыу һәм көйлө барғанда хужалыҡ сөгөлдөрсөләре оҙайлы көҙгө ямғырҙар башланғансы уңышты ҡаҙып алыуҙы тамамлап та ҡуйырҙар, тигән уйҙар менән ҡайттыҡ.