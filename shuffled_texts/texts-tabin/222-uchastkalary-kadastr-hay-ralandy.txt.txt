Ер участкаһының кадастр хаҡы тураһында һәм кадастр кварталы буйынса кадастр хаҡының сағыштырмаса күрһәткесенең уртаса кимәле тураһында мәғлүмәттәрҙе Башҡортостан Республикаһы буйынса "Росреестрҙың Федераль кадастр палатаһы” федераль дәүләт бюджет учреждениеһы филиалында белешергә була:
- http://zkprb.ru рәсми сайтының "Сведения о земельном участке” һәм "Удельные показатели кадастровой стоимости” онлайн-сервистары аша ҡарарға мөмкин;
- үҙегеҙҙе ҡыҙыҡһындырған ер участкаһы буйынса күсмәй торған милектең дәүләт кадастры мәғлүмәттәрен биреүҙе һорап запрос ебәреү юлы менән кадастр паспорты, күсереп алынған яҙма (выписка) йәки белешмә (белешмә бушлай бирелә) алырға мөмкин.
 "Башҡортостан Республикаһы Хөкүмәте 2012 йылдың 29 декабрендәге 497-се ҡарары менән Башҡортостан Республикаһының Өфө, Стәрлетамаҡ, Салауат ҡалаларынан башҡа торлаҡ пункттары ерҙәренең дәүләт баһаһы (ер участкаларының кадастр хаҡы) һөҙөмтәләрен раҫланы (Ҡарар Башҡортостан Республикаһының рәсми хоҡуҡи мәғлүмәт интернет-порталында: www.npa.bashkortostan.ru 2013 йылдың 25 ғинуарында урынлаштырылған, рәсми баҫылып сығыу номеры: 201301250001). Был ҡарар 2013 йылдың 1 ғинуарынан үҙ көсөнә ингәнлектән, 2013 йылға  "Торлаҡ пункттар ерҙәре” категорияһына ҡараған ер участкаларының аренда хаҡын иҫәпләү, һатып алыу хаҡын билдәләү, һалым һалыу өсөн ошо ҡарарҙағы мәғлүмәттәр файҙаланыласаҡ.