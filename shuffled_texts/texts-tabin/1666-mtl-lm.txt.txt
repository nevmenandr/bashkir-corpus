Ынйы ҒИЗЗӘТУЛЛИНА,
			Ҡормантау дөйөм белем биреү мәктәбенең 
			5-се класс уҡыусыһы.
*  *  *
	Төрлө төҫтәргә инеп
	Алтын көҙ килде ергә.
	Тыуған яҡтарын ҡалдырып
	Ҡоштар китте йыраҡҡа. Айгизә КӘРИМОВА,
			Яңғыҙҡайын мәктәбенең 5-се класс уҡыусыһы. 
	Алтын келәм буйлап
	Барған һымаҡ 
	һиҙәм үҙемде.
	Яратамын 
	һары күлдәк кейгән
	Урманымды, аяҙ көҙөмдө. Наҙгөл ФӘХРЕТДИНОВА,
			Красноусол башҡорт гимназия-интернатының 6 "А” класс уҡыусыһы. Ҙур үҫтем
	Үҫтем  инде, ҙурайҙым мин,
	Уйынсыҡтар менән 
	уйнамайым.
	Ҡурсаҡтарым тыңлап  
	ултыралар:
	Мин уларға китап уҡыйым.
	Китап, дәфтәрҙәрҙе  
	бөхтә тотам,
	Уҡытыусыларҙы тыңлайым.
	Гел "бишле”ләр генә 
	алып ҡайтып,
	Атай-әсәйемде ҙурлайым.
 Азамат ДАУЫТОВ.
*  *  *
	Көҙгө урман.  Өләсәйем
	Минең өләсәйем Зәйтүнә
	Бар эшкә лә өлгөрә.
	Йыл да үҙенең баҡсаһында
	Гөл-сәскәләр үҫтерә.
	Бер ҙә талмай беләге,
	Ап-аҡ уның күңеле.
	Биш тапҡыр намаҙ уҡып
	Үтә уның һәр көнө. Тирә-яҡҡа
	Насарлыҡтар ҡылмайыҡ!
	Тыуған ауыл, тәбиғәтте
	Яуызлыҡтан һаҡлайыҡ! Йондоҙҙар
	Кисен мин тышҡа сыҡтым,
	Ҡараным йондоҙҙарға.
	Ҡарап торһам йондоҙға,
	Әллә ҡайҙа атылды.
	Бына тора Сүмеш баш,
	Ә был – Етегән йондоҙ.
	Ай ҙа тора йылмайып,
	Йондоҙҙарға шатланып.
	Йондоҙ атылыуын күргәс,
	Теләк теләргә кәрәк:
	Бөтә илгә тыныслыҡ,
	Үҙебеҙгә иҫәнлек. Гөлназ ҠӘНЗӘФӘРОВА.
			Ҡауарҙы мәктәбенең 3-сө класс уҡыусылары. Айгиз НИҒМӘТУЛЛИН.
*  *  *
	Аяҡ аҫтында ҡыштырлап
	Йомшаҡ балаҫ түшәлгән.
	Урман йырсылары ғына
	Йылы яҡҡа йүнәлгән.
 Көҙ килде
	Ергә алтын көҙ килде,
	Баҫыуҙар тынып ҡалды.
	Урман һары төҫ алды,
	Төркөм-төркөм ҡоштар ҙа
	Йылы яҡҡа юлланды.
	Һалҡын елдәр иҫәләр,
	Ямғырҙар яуып уҙа.
	Шыбыр-шыбыр тамсылар
	Моңһоу ғына көй һуҙа. Аҡ ҡайын
	Ауыл ҡапҡаһы төбөндә
	Үҫә йәп-йәш аҡ ҡайын.
	Бар кеше һоҡланып уҙа
	Ауылға кергән һайын.
	Нисә тапҡыр был ҡайынды
	Кемдер һындырып китте.
	Тик ҡайыным бирешмәне:
	Көрәште, һаман үҫте.
	Эй, кешеләр!  Бесәйем
	Минең бесәй кескәй генә,
	Үҙе шаян, үҙе шуҡ.
	Күҙҙәре йәм-йәшел уның,
	Әйтерһең дә бәләкәй ут.
	Үҙе миңә иркәләнә,
	Алдыма менеп ята.
	Бер кемдән 
	ҡыйырһыттырмайым,
	Мин уны бик яратам.
 Альбина МЫРҘАҒОЛОВА,
			 Яңғыҙҡайын мәктәбенең 6-сы класс уҡыусыһы.
 Нәфисә СӘЙҒАФАРОВА,
			Яңғыҙҡайын мәктәбенең 5-се класс уҡыусыһы.