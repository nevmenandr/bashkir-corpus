Дөйөм планға ярашлы уҙғарылған «Беҙ – сәләмәт тормош яҡлы!», «Һаулығыңды йәштән һаҡла» тигән тәрбиәүи саралар сәләмәт тормошто пропагандалауға, яман ғәҙәттәрҙе иҫкәртеүгә йүнәлтелде.
«Алтын мираҫ», «Урал һандуғасы», «Тылсымлы ҡурай», «Башҡорт бейеүе», «Башҡорт һынлы сәнғәте корифейҙары» видеофильм-дарын ҡарау, башҡорт яҙыусылары һәм шағирҙары башҡарыуында фонотека материалдарын тыңлау балаларға айырыуса оҡшаны, улар бик бай тәьҫораттар һәм күп мәғлүмәт алды.  Йәш белгестәрҙе, ғөмүмән, Табын ырыуы башҡорттарының тарихы, тормош-көнкүреше, мәҙәниәте ҡыҙыҡһындырҙы, улар ғаиләнән-ғаиләгә йөрөп, урындағы халыҡтың ябай телмәр стилен өйрәнеп, ерле һөйләш үҙенсәлектәрен асыҡлап, бай фактик материал әҙерләне.  Ю.А.Әбсәләмова, Л.Х.Алламоратова, А.Сабиров етәкселегендәге төркөм төркиәтсе-ғалимдың шәхси архивын, яҙмаларын өйрәнде.  Балаларҙың ялын ойоштороуҙың төрлө формалары ҡулланылды: күҙәтеү һәм тематик экскурсиялар, даими һәм ваҡытлы күргәҙмәләр, экспозициялар менән бер рәттән төрлө уйындар уҙғарылды, балалар үҙҙәрен ҡыҙыҡлы конкурстарҙа, викториналарҙа ла һынап ҡараны.  Мәҫәлән, «Беҙ йәшәгән ер», «Минең яратҡан әкиәтем», «Мин йәйҙе нисек үткәрҙем» темаларына һүрәттәр конкурсы маһир балаларҙы асыҡларға ярҙам итте, «Серле китап донъяһы» иртәлеге уҡыусыларҙы әҙәбиәткә яҡынайтты, уларҙа әҙәби китапҡа һөйөү уятты.  Рәсәй Фәндәр академияһының Өфө ғилми үҙәге Тарих, тел һәм әҙәбиәт институтының йәш ғалимдары ла белемдәрен практик йәһәттән камиллаштырыу маҡсатында Ж.Ғ.Кейекбаевтың тыуған ауылына этнографик экспедиция менән килде.  Бәғзе балалар музей фойеһында ҡул эштәре мәнән шөғөлләнеүҙе хуп күрҙе, оригами сәнғәтенең серҙәренә төшөндө, тәбиғи материалдарҙан төрлө аппликациялар, бисерҙан композициялар яһаны.
«Иғтибар итегеҙ: балалар!» профилактик сараһы сиктәрендә юл ҡағиҙәләрен боҙоуҙы иҫкәртеү маҡсатында «Юл ҡағиҙәләренә каникул юҡ» исемле әңгәмә, «Юл ҡағиҙәләрен беләм» интеллектуаль уйыны уҙғарылды.  Музейҙа тупланған белем уҡыусыларға артабан да ғилем тауҙарына үрләргә мотлаҡ ярҙам итер, яңы ҡаҙаныштарға этәргес булып торор, тип ышанғы килә. Дөйөм алғанда, Жәлил Кейекбаев йорт-музейында үткәрелгән күп төрлө саралар уҡыусыларҙа эстетик зауыҡ, рухи кисерештәр, хис-тойғолар уятыу аша тарихҡа, тел һәм әҙәбиәткә һөйөү тәрбиәләй.  Тәбиғи, уларҙың бөтәһен дә филолог итеү маҡсаты ҡуйылмай, әммә һәр ҡайһыһына гражданлыҡ һәм әхлаҡлылыҡ орлоҡтары һалыу, нәфис әҙәбиәткә, сәнғәткә, мәҙәниәткә уятылған зауыҡтың ғүмерлеккә нығынып ҡалыуы өсөн тырышырға кәрәк.
 Профессор Жәлил Кейекбаевтың ғилми хеҙмәттәре, студенттар өсөн дәреслектәре менән танышып, йорт-музейҙа булған уникаль экспонаттарҙы ҡарағандан һуң ҡыҙҙар һәм егеттәр Ҡаранйылға һәм Сәйетбаба 
ауылдарында йәшәүсе оло быуын кешеләре менән осрашып, ҡобайырҙар, халыҡ йырҙары, әкиәттәр, легендаларҙы йыйып, фольклор материалдарын тупланы.  Балалар, үҫмерҙәр, студенттар өсөн экскурсия, экспедициялар ойоштороу менән бер рәттән музейҙа «Йәш крайҙы өйрәнеүсе» һәм ғәрәп теле түңәрәктәре эше лә дауам ителде.   Шулай уҡ  Башҡорт дәүләт һәм Мифтахетдин Аҡмулла исемендәге Башҡорт дәүләт педагогия университеттарының башҡорт филологияһы факультеттары студенттары (етәкселәре Г.Н.Килмәкова) һәр ваҡыттағыса быйыл йәй ҙә әүҙемлек күрһәтте.  Хәйер, бының өсөн уларға бай эстәлекле мәҙәни һәм танып белеү программаһы әҙерләнде.  Йәйгеһен түңәрәк ағзалары айырыуса әүҙем булды. 