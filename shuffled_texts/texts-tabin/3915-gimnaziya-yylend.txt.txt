Улар сәхнәгә сығып, теҙелешеп баҫып шиғырҙарымды яттан уҡынылар, һорауҙар бирҙеләр.  Балалар "Йәйләү”ҙә өс ырыу булып йәшәй: Юрматы, Табын һәм Үҫәргән ырыуҙары.  Мин сығарған китаптарым хаҡында һөйләнем, туған тел һәм дин, милләтте һаҡлау тураһындағы шиғырҙарымды уҡыным, әйтер һүҙҙәремде әйттем.  Унан сәсәндәр ижады хаҡында һөйләшеү башланып китеп, әйтештәр, ҡобайырҙар, йомаҡтар, мәҫәлдәр, робағиҙар, ҡотлауҙар, бағышлауҙар, бәйеттәргә, мәҫәлдәргә төшөп киттек, балалар менән әйтеш тә ойоштороп алдыҡ.  Фәүзиә Ҡотлогилдина - АЛТЫНБИКӘ сәсәниә.  Һәр береһенең үҙ ырыу ҡошон, оранын, ағасын, батырҙарын яҡшы белеүе киләсәктә милләтебеҙ йәшәренә өмөт бирҙе.  Был матур сараны ойоштороусы Саимә Игелековаға һәм уға ярҙам иткән тәрбиәселәргә оло рәхмәтемде белдерәм, алдағы эштәрендә уңыштар, һаулыҡ теләйем!  Балалар шундай ҡыҙыҡһыныусандар, шиғырҙарҙың нисек яҙылыуы хаҡында ла, нисә китабым сығыуы, ғаиләм хаҡында ла, ейәнсәрҙәремә шиғыр яҙырға өйрәтәмме икәнен дә, Алтынбикә ҡушаматы ҡайҙан килеп сығыуын да, элек ҡайҙа эшләүем, нисә йәштә икәнемде лә белгеләре килә.  "Йәйләү”ҙәге уҡыусылар менән ихлас күңелдән аралашып ҡайттым.  Унан яңыраҡ сыҡҡан китаптарымдан шиғырҙар уҡыным.  Уҡыусыларға үҙемдең "Өләсәйҙә ҡунаҡта” һәм остазым Ғүмәр Ғайсин сәсәндең "Балаларға күстәнәс” китаптарындағы йомаҡтар бик оҡшаны.  Әҙәбиәт йылында Интернет селтәрендә хәҙерге заман сәсәндәре әйтеше барғанын һәм "Шоңҡар” журналы үткәргән интернет-әйтештәрҙән "Халыҡ ынйылары” китабын сығарыуымды, тирә-яҡты гөрләтеп уның исем туйы ла булғанын һөйләнем.   Сара барышында шиғырҙарыма яҙылған йырҙар тыңланды, "Сәсәндәр” йырына Роза Исхаҡова эшләгән видеоролик һәм "Башҡорт ҡурайы” йырына Йәғәфәр Йәнбәков төшөргән видеоклип күрһәтелде.  Улар был йомаҡтарға кемуҙарҙан яуаптар таптылар.  Ҡыҫҡаһы, ике яҡ өсөн дә күңелдәрҙә ҡалып һаҡлана торған, ҡәҙерле бер осрашыу булып үтте башҡорт гимназия-интернаты "Йәйләү”ендә!  Был үҫмер балалар кескәй булһалар ҙа, Алтынбикә инәйҙәренең әйткәнен күңел төптәренә һалғандарҙыр тип уйлайым. 