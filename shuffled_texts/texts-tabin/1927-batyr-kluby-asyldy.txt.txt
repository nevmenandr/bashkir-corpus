Красноусолдағы 3-сө урта мәктәп базаһында "Батыр” хәрби-патриотик клубы асылды. Үҫеп  килеүсе йәш быуынды илһөйәрлек рухында тәрбиәләүҙе маҡсат итеп ҡуйған был клуб Рәсәй Федерацияһы Хөкүмәтенең "2020 йылға тиклемге осорға Рәсәй Федерацияһы граждандарын хәрби хеҙмәткә әҙерләүҙең федераль системаһы Концепцияһы тураһында” Бойороғон һәм "Йәштәрҙең һәм балаларҙың хәрби-патриотик берекмәләре тураһында” Ҡарарын, Башҡортостан Республикаһы Хөкүмәтенең "2012-2015 йылдарға Башҡортостан Республикаһында граждандарҙы хәрби-патриотик тәрбиәләү саралары планы тураһында” Ҡарарын бойомға ашырыу маҡсатында булдырылды.
"Батыр”ҙың етәксеһе итеп 3-сө мәктәп уҡытыусыһы И.З.Абыҙгилдин тәғәйенләнде, клубтың положениеһы, 2015 йылға саралар планы раҫланды.
