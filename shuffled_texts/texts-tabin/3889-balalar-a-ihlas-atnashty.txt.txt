Бында ашнаҡсы Гөлнара Ғәзизова, һәр ваҡыттағыса, тәмле аш бешереп ҡаршы алды.  Ә инде Бурлы ауылында үткән барлыҡ сараларҙа ла даими ҡатнашҡан "Әхирәттәр” клубы ағзалары үҙҙәре бешергән тәм-том менән ихлас ҡунаҡ итте.  Мәсеттә өлкәндәр менән бергә балаларҙың да булыуы шатландырҙы.  Барлыҡ Ислам донъяһы киң ҡолас менән билдәләп үткән Ураҙа байрамы  Бурлы ауылында ла матур үтте.  Байрам аҙан әйтеп доға уҡыуҙан башланды.  Бурлы ауылы Бурлы мәсете имам-хатибы Фәнис хәҙрәт байрам менән ҡотлап, изге теләктәрен еткерҙе, һәр мосолман өсөн Рамаҙан айының ниндәй әһәмиәткә эйә икәнен аңлатты.  Байрам вәғәзенән һуң Фәнис хәҙрәт барыһын да мәктәп ашханаһында әҙерләнгән байрам өҫтәленә саҡырҙы.   Улар ҙа үҙҙәре өйрәнгән аяттарҙы уҡып ишеттерҙеләр.  Вәсимә МӨХӘРМӘТОВА.  Көн ямғыр-болотло булһа ла, ауыл мәсете халыҡ менән тулы булды. Ураҙа ғәйетенә килеүселәр ойоштороусыларға, байрам табыны әҙерләүселәргә, финанс ярҙамы күрһәткән "Урожай” крәҫтиән хужалығы етәксеһе Нәжип Хисаметдиновҡа, Бурлы мәктәбе етәкселегенә рәхмәттәр әйтеп, ил-көнөбөҙ тыныслығы өсөн доғалар уҡып таралышты.