Ошо йәһәттән Венер Исхаҡовтың "Өй эйәһе” тигән яңы сатирик һәм юмористик китабы көлөп, йылмайып йәшәргә яратыусылар өсөн бик файҙалы булмаҡсы.  Тормоштағы хәл-ваҡиғалар, арабыҙҙа йәшәп ятҡандар, хатта яҡын аралашҡан кешеләр унда килеп кергән.  Авторҙың "Министр була яҙҙым”,"Профессор дәресе”, "Үтенес”, "Ярҙамсыл кешеләр”, "Шәп күстәнәс” һәм башҡа хикәйәләрен уҡып, уның бай, һутлы, халыҡсан теленә, ябай ғына күренештән дә оҫта һығымта яһай белеүенә һоҡланырлыҡ.  Әйткәндәй, ошо көндәрҙә Венер Айҙар улы Исхаҡов Башҡортостан Яҙыусылар союзына ағза итеп ҡабул ителде.   Ҡотлайбыҙ Балаларға юморҙы аңларға өйрәтеү бик кәрәк, тип иҫәпләй педагогтар.  Китапта уйлап сығарылған образдар юҡ.  