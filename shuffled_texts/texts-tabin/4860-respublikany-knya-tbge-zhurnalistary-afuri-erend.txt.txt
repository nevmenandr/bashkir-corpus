Ошоноң менән семинар үҙ эшен йомғаҡланы. Район мәҙәниәт һарайында уҙған ижади осрашыуҙың пленар өлөшөндә район хакимиәте башлығы Рәмил Зәкәриә улы Бохаров ҡунаҡтарҙы сәләмләгәндән һуң, сарала ҡатнашыусылар сәхнәгә урынлаштырылған экрандан видеояҙма аша районыбыҙ менән танышты.  Киләһе йылға журналистарҙы стәрлетамаҡтар ҡаршылаясаҡ. БР Матбуғат һәм киң мәғлүмәт саралары агентлығы етәксеһе урынбаҫары Марат Әсҡәт улы Ғәзизов "Заманса шарттарҙа урындағы матбуғат һәм киң мәғлүмәт саралары эшмәкәрлегенең өҫтөнлөклө йүнәлештәре”, БР "Башҡортостан Республикаһы” Нәшриәт йорто ДУП-ының генераль директоры Венера Миҙхәт ҡыҙы Хәкимова "Башҡортостан Республикаһы” Нәшриәт йорто ДУП-ының алдағы осорҙағы эшенең стратегик йүнәлештәре” хаҡында һөйләне.    Гәзиттәр араһында өс номинация буйынса алдан иғлан ителгән конкурс эштәренә жюри йомғаҡ яһаны һәм һөҙөмтәләр бу-йынса еңеүселәр үҙҙәренә тәғәйен бүләктәрен алып, ҙур ҡыуаныс кисерҙе.  Журналистарҙың көньяҡ район-ара ижади берекмәһе рәйесе Сибәғәт Ғибат улы Рахманғолов берекмә эшмәкәрлегенә байҡау яһаны һәм бер төркөм журналистарға БР Журналистар союзының (улар араһында "Звезда” район гәзитенең социаль мәсьәләләр бүлек мөдире Тәлиға Наил ҡыҙы Фәйзуллина менән "Табын” гәзитенең ижтимағи-сәйәси бүлек мөдире Индира Айҙар ҡыҙы Ишкина ла бар) һәм берекмәнең Маҡтау грамоталарын, Журналистар союзына яңы ҡабул ителгән ағзаларға таныҡлыҡтар тапшырып үтте.  Журналистарҙың бер-береһе менән аралашыу, тәжрибә уртаҡлашыу,  үҙҙәренең теләк-тәҡдимдәрен еткереү сараһына әүерелгән бындай йыйындан һәр кем үҙенә бай тәжрибә, яңылыҡ туплап ҡайтып китә лә инде.    Артабан ике төркөмгә бүлеп үткәрелгән секция ултырыштарында һөйләшеүҙәр эшлекле  
шарттарҙа барҙы.  И.ӘЛИБАЕВА. 
 Икенсеһендә – сайттарға яуаплылар өсөн БР Матбуғат һәм киң мәғлүмәт саралары агентлығының электрон мәғлүмәт саралары секторы мөдире Светлана Салауат ҡыҙы Иҫәнғолова сайттар, социаль селтәрҙәр һәм мобиль ҡушымталар хаҡында һүҙ алып барҙы.  Тәүгеһе – мөхәррирҙәр һәм журналистар өсөн булып, БР Матбуғат һәм киң мәғлүмәт саралары агентлығының баҫма мәғлүмәт саралары бүлеге начальнигы Фирҙәүес Ишморат ҡыҙы Әхмәтйәнова көньяҡ төбәктә сыҡҡан баҫмаларға күҙәтеү яһаны, БР "Башҡортостан Республикаһы” Нәшриәт йорто ДУП-ы генераль директоры урынбаҫары Гөлназ Зиннур ҡыҙы Ермохина 2018 йылда өҫтөнлөклө темаларҙы яҡтыртыу үҙенсәлектәренә туҡталды.  Көн ямғырлап  тороуға ҡарамаҫтан, секцияларҙа шөғөлләнеп, бер аҙ талсығып киткән мәғлүмәт саралары хеҙмәткәрҙәре Игенйылға ауылындағы "Күркәм дөйәғоштар” КФХ-һында сәйәхәттә булды, экзотик ҡош-йәнлек-хайуандар донъяһы һәр кемдә иҫтәлекле тәьҫораттар ҡалдырҙы. 