ИШКИНА.
 Байрам сараһы медицина хеҙмәткәр-ҙәренә ҙур бүләк булды.
 Йәнә бер төркөм хеҙмәткәрҙәрҙе РФ Һаулыҡ һаҡлау министрлығының, дауахана хакимиәтенең Маҡтау грамоталары менән бүләкләп үтте.  Беренсенән, медицина өлкәһендәге, йәғни ауылдаштары һаулығы һағындағы 35 йыллыҡ (25 йылы - өлкән шәфҡәт туташы) лайыҡлы хеҙмәтенә оло баһа тип ҡабул итһә, икенсенән, 55 йәшлек юбилейына ҙур бүләк булды.Медиктарҙы байрамдары менән ҡотларға район Советы рәйесе Фаил Зәйнетдинов менән район хакимиәте башлығының социаль мәсьәләләр буйынса урынбаҫары Руслан Салауатов килгәйне.  Күркәм сараны район мәҙәниәт һарайынан Рәзилә Хәбибуллина алып барҙы, музыкаль яҡтан Венер Хәбибуллин биҙәне. Дауахананың профсоюз комитеты рәйесе Лилиә Ғүмәрова иң алдынғы табиптарҙы, хаҡлы ялдағы ветерандарҙы ла тәбрикләп, бүләкләп үтте. Медиктар үҙҙәре лә артистарҙан кәм түгел, бүләкләүҙәр уларҙың сығыштары менән үрелеп барҙы, ҡайһыларының балалары йыр-бейеүҙәрен бүләк итте.  Байрам сараһында бер кем дә бүләкһеҙ ҡалмағандыр.  Индира  Дауахана буйынса уҙғарылған төрлө конкурс-бәйгеләр һөҙөмтәһендә төрлө номинацияларҙа иң-иңдәр билдәләнеп, еңеүселәр үҙҙәренә тәғәйен бүләктәрҙе алып ҡыуанды.  Ҡотлауҙарға үҙәк район дауаханаһы баш табибы Зәбиҙә Ҡужина ла ҡушылды.  Улар аҡ халатлыларға ҡотлауҙарын, изге теләктәрен еткерҙе һәм бер төркөм алдынғыларға район Советы һәм хакимиәтенең Маҡтау грамоталарын тапшырып үттеләр.  Яңғыҙҡайын табиплыҡ амбулаторияһынан, "Ашығыс ярҙам” бүлексәһенән коллегаларына музыкаль бүләк әҙерләгәндәр.  Яңғыҙҡайын табиплыҡ амбулаторияһының шәфҡәт туташы Йондоҙ Хәниф ҡыҙы Ғәлекәйева (һүрәттә) өсөн һөнәри байрамы – Медицина хеҙмәткәрҙәре көнөндә Рәсәй Федерацияһы Һаулыҡ һаҡлау министрлығының Маҡтау грамотаһы менән бүләкләнеүе икеләтә һөйөнөслө булды. 