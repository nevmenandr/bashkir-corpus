Уҡыусылар уҡытыусыларына арнап шиғырҙар һөйләне, сәскә гөлләмәләре бүләк итте.  Һәр ерҙәге кеүек Красноусолдағы 2-се мәктәптә лә Белем көнө шаулап-гөрләп уҙҙы. 
	Һүрәттә: 1-се класс уҡыусылары уҡытыусылары Г.Ә.Мәүлетҡолова һәм тәрбиәселәре Л.А.Кинйәбулатова менән.  Һәр бала түҙемһеҙләнеп көтөп алған 1 сентябрь ҙә етте.  Әлегәсә тып-тын торған белем усаҡтары уҡыусыларҙың шат тауыштарына күмелде. 
 Өр-яңы уҡыу йылының башланы-уын хәбәр итеп, еҙ ҡыңғырау шылтырап, уҡыусыларҙы тәүге дәрескә саҡырҙы.

	Красноусол башҡорт гимназия-интернатында 2013-2014 уҡыу йылында 
	510 уҡыусы белем аласаҡ.  Район хакимиәте башлығының төҙөлөш эштәре буйынса урынбаҫары, хакимиәт вәкиле Ф.З.Кейекбаев сығыш яһап, белем донъяһына аяҡ баҫҡан уҡыусыларға уңыштар теләне.  Ҡотлауҙарға шулай уҡ әле элемтә тармағында эшләп йөрөгән, ошо мәктәпте миҙалға тамамлаған А.П.Шапошникова, Красноусол ауыл советы ауыл биләмәһе вәкиле А.М.Ғәзизова, 46 йыл педагогик стажға эйә уҡытыусы-ветеран Р.Х.Сатлыҡова, оҙаҡ йылдар директор булып эшләгән В.И.Калашников ҡушылды. 36 бала өсөн ҡыңғырау тәүге тапҡыр шылтыраны.  Красноусолдағы 2-се мәктәп 360 уҡыусыны, шул иҫәптән 1-се класҡа 32 баланы ҡабул итеп алды.  Директор В.Ғ.Ғәббәсов, уның тәрбиә эштәре буйынса урынбаҫары Ф.Ә.Йәнешева уҡыусыларҙы, уҡытыусыларҙы, ата-әсәләрҙе Белем көнө менән ҡотлап, изге теләктәрен еткерҙе, мәктәптең уңыштары хаҡында һөйләне. Ҡупшы итеп кейенгән, ҡулдарына аллы-гөллө сәскә бәйләмдәре тотҡан балалар мәктәпкә ашыҡты. 