Артабан "Имәнкәй” лагерында ял итеп алғандан һуң, иртәгәһенә юлдарын дауам иттеләр.  Етәкселәре - "Баһадир” физкультура-һауыҡтырыу комплексы
 директоры Илшат Хәмитов. 1975 йылда, Еңеүҙең 30 йыллығына арнап, 10 спортсы Өфөгә 13 көндә барып еткән булған. И.ӘЛИБАЕВА.

 

24 февралдә Бөйөк Еңеүҙең 70 йыллығы уңайынан Баймаҡ ҡалаһынан бер
 төркөм саңғысы – 7 кеше Өфөгә юлланғайны.  Маршрутта Баймаҡ - Темәс - Байғаҙы -Байназар - Асҡар - Брәтәк - Ҡолғона - Маҡар - Красно-усол - Түбәнге Төкөн - Олокүл - Нуғай - Өфө билдәләнгән.  Финиш Еңеү паркында буласаҡ.Спортсылар маршруттарының яртыһынан күберәген 5 көн эсендә үтеп, ниһайәт, Красноусолға 1 март көндө килеп еттеләр.  Саңғыла уҙышыусылар беҙҙең районда бер көнгә туҡталып, Красноусол башҡорт гимназия-интернаты уҡыусылары, педагогтар, һуғыш ветерандары менән осрашты.  Киләһе туҡталыштары Ҡырмыҫҡалы районының Түбәнге Төкөн ауылында. Саңғы маршы спортсылары 400 саҡрымдан ашыу юл уҙып, алты район биләмәһенән үтәсәк, 10 урында ялға туҡтаясаҡ.  Уларҙың иң йәшенә - 26, иң 
өлкәненә 54 йәш.  Саңғысылар Өфөгә 10 көндә барып етергә ниәтләй.  Уларҙы тантаналы рәүештә Красноусол ауыл биләмәһе башлығы Рөстәм Рахманғолов, район мәҙәниәт бүлеге етәксеһе Фәнил Кинйәғолов, мәҙәниәт һарайынан Эльвира Насирова, Рәмил Ҡотдосов ҡунаҡтарҙы милли костюмдарҙа, ҡурай моңдары аҫтында  сәләмләп, икмәк-тоҙ менән ҡаршы алдылар. Әйткәндәй, Баймаҡ районы саңғысылары бындай ҙур сараға тәүгеһенән сыҡмай. 