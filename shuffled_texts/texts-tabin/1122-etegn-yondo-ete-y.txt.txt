23 мартта районда "Етегән” музыкаль фильмының премьераһы була Яуҙа башын һалған һөйгәндәре урынына сафҡа баҫҡан ете батыр ҡыҙҙың йән аямай алышҡаны, дошман ҡулына ҡалыуға ҡарағанда үлемде өҫтөн күргәне сағыу, ышандырғыс итеп һүрәтләнә фильмда.  Билет хаҡы – 100 һум.
 Әйткәндәй, фильмдың премьераһына уны төшөрөүсе авторҙар төркөмө: режиссер-ҡуйыусы Айсыуаҡ Йомағолов, продюсер һәм оператор-ҡуйыусы Рияз Исхаҡов килә.  Башҡорт кино сәнғәтендәге тағы бер ваҡиға булып донъя күргән был әҫәр менән осрашыуҙан районыбыҙ тамашасылары, моғайын, ситтә ҡалмаҫ. Шулай итеп, 23 март, йәкшәмбе, киске сәғәт 6-ға Район мәҙәниәт һарайына рәхим итегеҙ.  Ғөмүмән, башҡорт халыҡ риүәйәттәре һәм йырҙарына нигеҙләнеп төшөрөлгән был картина ғәҙәти нәфис фильм түгел – һүҙһеҙ, музыкаға ҡоролған кино ҡарарға әҙерләнегеҙ, тип иҫкәртә авторҙар үҙҙәре лә. Улар менән осрашыуҙа тамашасылар үҙҙәрен ҡыҙыҡһындырған һорауҙарҙы бирә аласаҡ.