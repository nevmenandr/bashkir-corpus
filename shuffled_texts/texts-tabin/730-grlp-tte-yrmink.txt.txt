Борҡорап ҡайнап ултырған самауыр сәйе эсеп, үҙҙәренә кәрәк-яраҡ һатып алған ауыл кешеләре күтәренке кәйеф менән таралышты. Уны ауыл клубы менән мәктәп хеҙмәткәрҙәре берлектә ойоштороп уҙғарҙы.  Көҙгө муллыҡ байрамында ғаиләләре менән ҡатнашыусылар ҙа бар ине.  Ауыл мәктәбе башланғысҡа ҡалдырылғас, 1-4-се кластарҙың уҡытыусыһы Миңзилә Ғөбәйҙуллина уҡыусыларын йәрминкәгә йәлеп итеүҙә ҙур тырышлыҡ һалған. Балалар байрамға йыйылыусыларға үҙ һәләттәрен күрһәттеләр, уларҙан ололар ҙа ҡалышмай, бейеп күңел асты.  25 сентябрҙә Татар Саскүле ауылының мәктәп урамында шаулап-гөрләп көҙгө йәрминкә үтте.  Индира ИШКИНА.
 Һатып алыусылар ҙа бик күп булды. Йәрминкә үтәсәк майҙанға ҡуйылған өҫтәлдәр мәктәп уҡыусылары һәм ауыл кешеләре һатырға килтергән төрлө тәм-том, ҡамыр ризыҡтары, көҙгө уңыш - йәшелсә-емештән һығылып торҙо.  Һөт, май, ҡаймаҡ, эремсек, сәскә орлоҡтары менән һатыу итеүселәр ҙә булды. 4-се класс уҡыусыһы Евгений Семеновтың ата-әсәһе Дмитрий, Эльвина, өләсәһе Клавдия Ильинична, балалар баҡсаһына йөрөгән һеңлеһе Кристина, ирле-ҡатынлы Хәлиҙә һәм Нәзир Әмирхановтар, уҡыусы Артур Әмировтар үҙҙәре етештергән продукцияны ауылдаштарына тәҡдим итте. 