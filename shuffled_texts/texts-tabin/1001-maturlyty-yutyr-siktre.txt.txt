Был мәртәбәле гүзәллек бәйгеһендә беҙҙең райондан Илүзә Йәғәфәрова ҡатнаша (һүрәттә). Өс тиҫтәләп конкурсант араһынан 12 сибәркәй финалға сыҡты. Илүзә 2012 йылда районда үткән гүзәллек конкурсында еңеп, Красноусолдың иң сибәр ҡыҙы тип танылғайны, республика кимәлендәге конкурста ла уға уңыштар теләйбеҙ. Һайлап алыу туры, ғәҙәттәгесә, үҙең менән таныштырыу, дефиле һәм һорауҙарға тапҡыр яуап бирә белеүгә ҡоролдо.  Республика төбәктәренән килгән һылыуҡайҙар ике турҙа һынау тотто.  Илүзә Красноусол башҡорт гимназия-интернатында 11-се класта уҡый, барлыҡ фәндәрҙән дә һәйбәт өлгәшә.  Быйыл бәйгелә Әбйәлил, Йылайыр, Ейәнсура, Ғафури райондары, Өфө, Учалы, Сибай, Мәләүез һәм Магнитогорск, Мәскәү, Санкт-Петербург ҡалалары ҡыҙҙары ҡатнаша.  Ғафури данын яҡлап бәйгегә сыҡҡан сибәр ҡыҙыбыҙ – Илүзә Йәғәфәрова өсөн тауыш биреп, уға теләктәшлек белдерер тип ышанабыҙ.
 Ошо көндәрҙә Башҡортостан юлдаш телевидениеһында «Һылыуҡай - 2014» республика гүзәллек бәйгеһенең һайлап алыу туры үтте.   Унда тауыш биреү фәҡәт "Аҙна һылыуҡайы” төркөмөндә барасаҡ, йәғни интернеттағы ошо төркөмгә ҡушылған кешеләр (подписчиктар) ғына, унда үҙҙәре теләгән һылыуҡай өсөн тауыш бирә ала.  Әйткәндәй, "Һылыуҡай – 2014” конкурсында ҡатнашыусылар араһында "Интернет һылыуы” номинацияһы ла бар.  Йылдағыса, конкурс «Һылыуҡай көндәлеге» аша яҡтыртыласаҡ.  Райондаштарыбыҙ.  Быйыл Йәмғиәтте өйрәнеү фәне буйынса район олимпиадаһында 1-се урын яуланы.  Кескәйҙән йырларға, бейергә ярата, дингә хөрмәт менән ҡарай, байтаҡ доғалар белә. Саф башҡорт телендә аралашыу — төп талаптарҙың береһе.