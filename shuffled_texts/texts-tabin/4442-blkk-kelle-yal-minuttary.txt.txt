Тамашасылар берсә моңланып, берсә уйланып йыр-моң тулҡынында "йөҙҙө”.  Шулай уҡ мәҙәк-мәрәкәләре  менән дә күңелдәрҙе күтәрҙеләр.  Миңниә ДАУЫТОВА. Был юлы ла юлыҡтар тормош мәшәҡәттәрен ситкә ҡуйып, рухи көс, күңел байлығы алып, ял итергә мәҙәниәт йортона дәррәү тамаша ҡарарға йыйылды.  Концерт программаһын Динира һәм Дамир Биктимеровтар бик матур һәм йәнле итеп алып барҙы.  Һәр сығышты көслө алҡыштарға күмгән тамашасылар күңелле ял минуттары бүләк иткән Еҙем-Ҡаран һәүәҫкәрҙәренә рәхмәт әйтеп, тағы ла киләүҙәрен һорап, күтәренке кәйеф менән таралышты.   Юлыҡ ауылы
 Талантлы йырсы "Оҙон көй”, "Дуҫлыҡ моңо” һәм башҡа республика, Зәки Мәхмүтов исемендәге төбәк-ара конкурстары лауреаты Динислам Шафиҡов башҡарған халыҡ, ретро йырҙары күңелдәрҙе әсир итте.   Бейеүсе Индира Биктимерова төрлө халыҡ бейеүҙәрен бик оҫта итеп башҡарҙы, социаль хеҙмәткәр Дания Лоҡманованың  "Барби”, "Ирҙәр донъя тотҡаһы” дәртле бейеүҙәрен дәррәү күтәреп алдылар, хатта тәьҫирләнеп,  үҙҙәре төшөп бейеп китеүселәр ҙә булды. "Ҡараншишмә” халыҡ театрының алыштырғыһыҙ ысын артисы булып танылған уҡытыусы-ветеран Винер Ғәбдиев, мәҙәниәт йортоноң художество етәксеһе Гүзәл Шафиҡова, шәхси эшҡыуар Валерий Мөхәмәтйәров башҡарған скетч-көләмәстәрҙә тормошта үтә лә мөһим булған ғаилә мөнәсәбәттәре, бөгөнгө көн проблемалары сағылыш тапты.  Үҙҙәрен ысын йырсыларҙан кәм тоймаған йәш йырсылар Ангелина Мөхәмәтйәрова менән Илнара Биктимерованың дуэттарын да юлыҡтар алҡыштар менән оҙатты.  Оҙаҡ йылдар Еҙем-Ҡаран участка дауаханаһында шәфҡәт туташы булып эшләп, хаҡлы ялға сыҡҡан Мәрйәм Кейекбаеваның моңло йырҙарын да халыҡ яратып ҡабул итте, көслө алҡыштар менән ҡабат-ҡабат сәхнәгә сығарҙы. 