  Шулай уҡ 10-11-се класс уҡыусыларының ата-әсәләре менән дә тығыҙ бәйләнештә эшләйҙәр.  Һәр мәктәптең алдынғы уҡытыусылары булған кеүек, Яңғыҙҡайында ла бар ундай мөғәллимдәр.  Юғары категориялы математика уҡытыусыһы Рәйлә Сәлихйән ҡыҙы Насирова, рус теле һәм әҙәбиәте уҡытыусылары Светлана Винер ҡыҙы Бикбаева 
(I категорияға эйә) менән Гүзәлиә Әсҡәт ҡыҙы Хәйруллина (юғары категориялы) – тап шундайҙарҙан.  Уҡыусылары районда ғына түгел, республика кимәлендә үткән олимпиадаларҙа, Гагарин кубогына ярыштарҙа ҡатнашып, призлы урындар яулай. Мөғәллимәләр тырышлығы менән мәктәптең сығарылыш уҡыусылары Берҙәм дәүләт имтихандарында төп фәндәр – рус теле һәм математика буйынса һынауҙарҙы уңышлы тапшыра, өлгөргәнлек аттестаты алмайынса киләһе йылға ҡалғандар һис тә юҡ.  Шуға ла күмәк көс, һис шикһеҙ, үҙ һөҙөмтәһен бирмәй ҡалмай.  Ғөмүмән, был уҡытыусылар хаҡында мәктәп етәкселегенән бары тик маҡтау һүҙҙәре генә ишетергә мөмкин.    Уҡыусылары араһында уҡытыусы һөнәрен һайлаусылар ҙа бар.  Ошо йылдар эсендә күпме балаға үҙ фәненең серҙәрен асҡан улар.  Барыһының да мәктәптә эш башлауына шаҡтай күп – ике тиҫтәнән ашыу йыл ваҡыт үткән, үҙ эшенең ысын оҫталарына әйләнгәндәр.  Мәктәп директоры Ринат Насиров әйтеүенсә, уҡытыусылар өсөн иң мөһиме - уҡыусыларҙың белеме төплө булып, имтиханды һәйбәт билдәләргә тапшырһын.  БДИ-ға, шул иҫәптән Дәүләт йомғаҡлау аттестацияһына  әҙерлек бөтөн коллектив менән маҡсатҡа ярашлы алып барыла.  Ижади эшләгән, тырыш уҡытыусылар уҡыусыларының һәләтен үҫтереүгә лә күп көс һала.  Индира ИШКИНА.
  Һәр ҡайһыһы менән айырым шөғөлләнергә лә ваҡыт таба улар. 