Кисәлә район үҙәгендә һәм ауылдарҙа 50 йыл татыулыҡта йәшәгән Миңзифа Ибраһим ҡыҙы менән Винер Әнүәр улы Арыҫлановтар, Үтәктән Фәниә Минһаж ҡыҙы менән Фәнис Баҙыҡ улы Хафизовтар, Уҫман ауылынан Клара Закир ҡыҙы менән Фәрит Хәйрулла улы Ғәлиәхмәтовтар тәбрикләнде.  Ғаилә парҙары ЗАГС бүлегенең Почет кенәгәһендә ҡултамғаларын теркәне. Никах теркәү залында матур байрам сараһы уҙҙы.  Индира ИШКИНА. Йылдың-йылы матур донъя көтөп, башҡаларға өлгө булып йәшәгән бер ғаилә парына "Мөхәббәт һәм тоғролоҡ өсөн” үҙенсәлекле миҙалы тапшырыла килә.  Ғаилә юбилярҙары Башҡортостан Республикаһы Башлығы Ҡотлауын һәм иҫтәлекле бүләге – сәй сервиздарын алып ҙур ҡыуаныс кисерҙе.  Сараны район мәҙәниәт һарайы методисы Елена Рябова алып барҙы, артистар Рәзилә Хәбибуллина, Фәнзил Ғәлин, "Землячки” халыҡ хорының дәртле йыр-моңдары сараға матур биҙәк өҫтәне. Ә сараға килә алмаған, 60 йыллыҡтарын – гәүһәр туйҙарын билдәләгән Курорт ауылынан Мария Дмитриевна менән Николай Васильевич Красновтарҙы өйҙәренә барып ҡотланылар.  Тантанала Красноусолдан Валентина Анатольевна менән Николай Петрович Судовиковтарҙы ошо миҙал менән бүләкләп үттеләр. Күптән түгел ошондай бәхетле ғаилә парҙарын – алтын туйҙарын билдәләүселәрҙе район ЗАГС бүлеге йәнә тантаналы сараға йыйҙы.  Байрам сараһы хужаларын ЗАГС бүлеге мөдире Славяна Булатова, район хакимиәте вәкилдәре Лариса Дәүләтшина менән Ирина Небогатова, шулай уҡ балалары тәбрикләне. 