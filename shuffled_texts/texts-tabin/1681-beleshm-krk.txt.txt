Бындай белешмәне шулай уҡ Дәүләт хеҙмәттәренең Берҙәм порталы (http://www/gosuslugi.ru.) аша электрон хәлдә лә алырға була. Район эске эштәр бүлегендә теркәлгәндән һуң 7 көн эсендә ғариза БР ЭЭМ-ының Мәғлүмәт үҙәгенә ебәрелә.  Хөкөм ителгәнлектең, енәйәт эҙәрлекләүе фактының булмауы (булыуы), енәйәт эҙәрлекләүе фактының туҡтатылыуы тураһында белешмәләр алыу өсөн РФ Эске эштәр министрлығының Ғафури районы буйынса бүлегенә (адресы: Красноусол ауылы, Калмыков урамы, 23) түбәндәге документтар менән мөрәжәғәт итергә кәрәк:
- белешмә биреүҙе һорап ғариза яҙырға (ғариза өлгөһө штабтың мәғлүмәт стендында тора, ғаризаны ҡулдан, баҫма хәрефтәр менән тултырырға);
- шәхесте раҫлаусы таныҡлыҡтың яҙыулы бөтә биттәренең күсермәһе; белешмә енәйәт яуаплылығы йәшенә еткән, әммә бәлиғ булмаған үҫмер өсөн кәрәк булһа, уға туғанлыҡты, опека йәки попечителлек тәғәйенләнеүен, уны уллыҡҡа алыуҙы раҫлаусы документтың күсермәһе, шулай уҡ белешмә алыуға ышаныс ҡағыҙының күсермәһе.  Хөкөм ителгәнлектең булмауы (булыуы) тураһында белешмәне биреү ваҡыты – ғариза БР ЭЭМ-ының Мәғлүмәт үҙәгендә теркәлгән көндән алып 30 көн. Һанап үтелгән бөтә күсермәләрҙе биргәндә, был документтарҙың төп нөсхәләре лә күрһәтелә. Илмир ФӘХРЕТДИНОВ,
		район эске эштәр бүлеге начальнигы, 
полиция подполковнигы.
