Гөлнурыбыҙҙың бай, һутлы телебеҙ менән яҙылған ижад емеше – "Ҡатындар” трилогияһы Салауат Юлаев премияһына лайыҡлы.  Һәҙиә Дәүләтшина, Зәйнәб Биишева кеүек әҙибәләребеҙҙең ижад ҡомарын дауам иттерә алыусылар сафының ишәйеүен тойоп, телебеҙ юғалмаҫ, телебеҙ йәшәһә, халҡыбыҙ ҙа йәшәр тигән кинәнес кисерәм. Районыбыҙ йәмәғәтселеге лә, халҡыбыҙ ҙа ошо тәҡдимемде хуплап дәррәү ҡушылырҙар тигән ышаныс белдереп,
 Башҡорт дәүләт университеты проректоры, филология фәндәре докторы, профессор Жәлил ағайҙың телебеҙ байлығына һоҡланыу тәрбиәләүе иҫкә төшә.  Ундай әҙиптәребеҙ, әҙибәләребеҙ барҙа телебеҙ юғалмаҫ, халҡыбыҙ йәшәр! Изге күңелле, бай рухлы әҙибә шәхсән минең үҙемә лә һәр саҡ яғымлы үә хәстәрле ҡарашын белдереп, хеҙмәтемә баһа биреп, дәртләндереп, илһамландырып тороусы ла.  Танылған журналист Фәрит Вахитовтың 10 августа "Башҡортостан” гәзитендәге "Заман шаңдауҙары” тигән мәҡәләһен ҡат-ҡат уҡып, зиһенемдән үткәреп, уның бөтә фекерҙәрен ҡеүәтләп әҙибәбеҙ һис шикһеҙ оло премияға тәҡдим ителеп кенә ҡалмаҫ, ул премияны алыр тип өмөтләнәм. Ж.Ғ.Кейекбаев ағайҙың иң изге уй-хыялдарының береһе: "Башҡорт теленең йәмғиәтебеҙҙәге күп төрлө, ҡатмарлы мөнәсәбәттәрҙе хәл итеүҙә, ижтимағи ролен юғары күтәреү, уның ҡулланыу даирәһен киңәйтеү булды”.  Тимәк, уның идеялары тормошҡа аша.  "Телебеҙ бер телдән дә кәм түгел, ижтимағи тормошобоҙҙоң бөтә өлкәләрендә лә иркен ҡулланылырға мөмкинлеге бар”, - тип өйрәтте ул.  Ғүмерем буйына тел, әҙәбиәт уҡытыусыһы булараҡ та, телебеҙгә мөҡәддәс һөйөү тойғоһо уятырлыҡ лекцияларын 4 йыл буйы 
(1957-1961 й.) тыңлап уҡыған кеше булараҡ та.  Гөлнурыбыҙ был премияға бик тә лайыҡлы.  Ә Гөлнурыбыҙ иһә "Ҡатындар” трилогияһын яҙып, Жәлил ағайҙың уйҙарын, хыялдарын тормошҡа ашырыу өлгөһөн иҫбатланы. Ғиндулла ШӘЙӘХМӘТОВ, 
"Рәсәй мәктәптәренең атҡаҙанған уҡытыусыһы”, уҡытыусы-методист, "Почет Билдәһе” ордены кавалеры, хеҙмәт ветераны.
