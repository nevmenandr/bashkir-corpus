Нефтекама ҡалаһында ул ғәҙәттән тыш хәлдәрҙе бөтөрөү һәм иҫкәртеү буйынса республика комиссияһы кәңәшмәһен үткәрҙе.
	Көслө дауыл арҡаһында емерелгән йорттарҙы тергеҙеү эше  йыл аҙағына тиклем тамамланырға те-йеш.  30 августа республика башлығы вазифаһын башҡарыусы Рөстәм Хәмитов үҙенең ҡарары менән Ҡалтасы, Краснокама һәм Яңауыл райондарында, 29 августа булып уҙған дауыл менән бәйле, ғәҙәттән тыш хәл режимы индерҙе.  Әлеге режим махсус ҡарар сыҡҡанға тиклем дауам итәсәк.  Республикала күрелгән ҡазаны асыҡлау буйынса ведомство-ара комиссия төҙөлдө.

30 августа Рөстәм Хәмитов Краснокама һәм Яңауыл райондарында булды.  Башҡортосан башлығы вазифаһын башҡарыусы Рөстәм Хәмитов тейешле хеҙмәттәр алдында шундай бурыс ҡуйҙы.
	Рөстәм Хәмитов әйтеүенсә, яҡын киләсәктә йөҙләп яңы йорт төҙөргә  кәрәк буласаҡ, күрелгән зыян – 100, хатта 150-200 миллион һумға тиклем  барып баҫырға мөмкин.
	Рөстәм Хәмитов шулай уҡ дауылдан зыян күреүсе барлыҡ кешеләргә лә матди ярҙам күрһәтеләсәге хаҡында белдерҙе.
