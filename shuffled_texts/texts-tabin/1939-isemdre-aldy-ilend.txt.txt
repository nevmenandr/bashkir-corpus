Байтаҡ әҫәрҙәре менән уҡыусыларҙың ихлас һөйөүен, оло ихтирамын яулаған, башҡорт әҙәбиәте тарихында лайыҡлы урын биләгән фекер эйәһе һәм ҡәләм оҫтаһы ул Жәлил Ке-йекбаев.  Римма ИШМЫРҘИНА.  Ә Илнар Ишемйәров һәм Илшат Байбулдин башҡарған моңло халыҡ йырҙары, Гәүһәр Байбулдинаның матур бейеүе «Әҙәби нағыш»ҡа сағыу биҙәк өҫтәне.
 Сәйетбабалар «Әҙәби нағыш» марафоны сиктәрендә башҡорт халҡының данлыҡлы улы Ж.Ғ.Кейекбаев иҫтәлегенә арналған «Исемдәре ҡалды илендә...» тигән әҙәби-музыкаль кисә әҙерләгәйне.   Кисәгә интеллигенция вәкилдәре, мәғариф һәм мәҙәниәт хеҙмәткәрҙәре, йәмәғәт ойошмалары, уҡыусылар, әҙәбиәт һөйөүселәр йыйылды.  Халыҡтың тарихын һәм 
фольклорын, телен һәм әҙәбиәтен яҡшы белгән ғалим, үҙ халҡын, үҙ тыуған ерен, тыуған илен данлаған шағир, тормош дөрөҫлөгө менән художестволы дөрөҫлөктө һаҡлап ижад иткән, юғары әҙәби мәҙәниәтле прозаик, йор һүҙле әкиәтсе, оҫта тәржемәсе, йәмәғәт эшмәкәре Жәлил Ке-йекбаев шәхесе тураһында бик күп йылы һүҙҙәр әйтелде кисәлә. Атаҡлы ғалим һәм талантлы яҙыусы Жәлил Кейекбаевтың тыуған ауылында урынлашҡан йорт-музейҙа һаҡланған кандидатлыҡ дәрәжәһенә яҙылған диссертацияһы, ҡултамғалары менән бүләк ителгән ҡәләмдәштәренең китаптары, ҡулъяҙмалары, фән әһелдәре менән төрлө телдә хатлашыу үрнәктәре, "Жәлил Табын" имзаһы менән яҙылған шиғыр нөсхәләре, Бөйөк Ватан һуғышы йылдарында нәшер ителгән әҙәби китаптары ҡәҙерле ҡомартҡылар булып һанала һәм музей фондының төп өлөшөн тәшкил итә.  Ҡиммәтле музей экспонаттары менән таныштырған Римма Ишмырҙина профессор Ж.Ғ.Кейекбаевтың ғилми һәм әҙәби мираҫы мәҙәниәтебеҙҙең айырылғыһыҙ өлөшө булыуын һыҙыҡ өҫтөнә алды. Марс Ғәзизов етәкләгән Ҡаранйылға ауыл клубы һәүәҫкәрҙәре ошо әҫәрҙән сәхнәләштергән өҙөктә ауыл тормошонан бер күренеш оҫта сағылдырылды.  Жәлил Кейекбаев музейын ойоштороусы, ғалим исемендәге премияның беренсе лауреаты, Ғиндулла Шәйәхмәтов үҙенең остазы хаҡында иң изге хис-тойғолар менән һуғарылған иҫтәлектәрен бәйән итте, оло ғалим, шағир, әҙиптең милли мәҙәниәтебеҙ тарихында тәрән эҙ ҡалдырғанын билдәләп, ғалимдың халыҡ, ил, тел яҙмышы хаҡындағы фекерҙәрен уҡыусыларға төшөндөрҙө. Сара башланыр алдынан күрһәтелгән тәрән эстәлекле видеофильм әҙәбиәт һөйөүселәрҙең күңелендә тәьҫир көсөн тағы ла арттырҙы.  Әҙәби-музыкаль кисәлә Жәлил Кейекбаевтың мәңгелек төшөнсәләр шул тиклем тапҡыр асылған «Дуҫлыҡ хаҡында ҡобайыр»ы, «Ҡартлыҡ» һәм башҡа шиғырҙары уҡылды.  Ғөмүмән, яҙыусы йәнлектәргә бәйле ғибрәтле мажараларҙы тасуирлаған, тормош хаҡындағы нигеҙле фәлсәфәгә ҡоролған әкиәттәре аша йәш быуында намыҫлылыҡ, тоғролоҡ, изгелек кеүек һәйбәт әхлаҡи сифаттар тәрбиәләй, тыуған төйәкте яратырға өйрәтә. Йыл эмблемаһын сағылдырған ҙур китап төрлө биләмәләр буйлап сәйәхәт итеп Сәйетбаба яҡтарына ла килеп етте.  Хәйер, сараның маҡсаты ла оло: бөйөк яҡташыбыҙға хөрмәт күрһәтеү, әҙәбиәткә иғтибарҙы уятыу, милли телде һаҡлау һәм үҫтереү.  Кисә башланыр алдынан тамашасылар фойела урынлашҡан Жәлил Кейекбаевтың әҙәби әҫәрҙәренән, ғилми хеҙмәттәренән күргәҙмәлек, ғалим һәм яҙыусы тураһында замандаштарының иҫтәлектәрен туплаған китаптар менән танышты, йорт-музей тарихын сағылдырған фотоматериалдар ҙа ҡыҙыҡһыныу уятты.   Рәсәйҙә һәм Башҡортостанда 2015 йыл Әҙәбиәт йылы иғлан ителеү менән районыбыҙҙың әле бер, әле икенсе урынында Әҙәбиәт йылын рәсми асыу тантаналары, ижади кисәләр, төрлө бәйгеләр уҙғарылып тора.  Башланғыс синыф балалары Рәүилә Юлбарисова етәкселегендә сәхнәгә ҡуйған Ж. Кейекбаевтың «Айыу менән бал ҡорттары» әкиәте аша тамашасыларға авторҙың фекерен еткерә алды.  Жәлил Кейекбаевтың йорт-музейы һәм Сәйетбаба моделле ауыл китапханаһы хеҙмәткәрҙәре тарафынан тупланған күргәҙмә «Һоҡланғыс ғүмер» тип аталды. Эйе, Жәлил Ғиниәт улының тормошо – тыуған еребеҙгә оло мөхәббәт менән, дәртле һәм илһамланып йәшәү, телебеҙ, фәнебеҙ, илебеҙ, халҡыбыҙға изгелекле хеҙмәт күрһәтеүҙең һоҡланғыс бер өлгөһө.  Фәниә Фәйзуллина башҡарыуында «Дуҫ тигәнең шул булыр» ҡобайыры аһәңле яңғыраны, Вилдан Шәрипов, Юнир Үтәгәновтарҙың Жәлил Кейекбаев иҫтәлегенә яҙылған шиғри әҫәрҙәре кисәне тағы ла байытты.  Жәлил Кейекбаев исемен йөрөткән мәктәп уҡыусылары үҙ сығыштары менән был теләккә яуап ҡайтарғандай булды.  Яҙыусының «Туғандар һәм таныштар» романы милли әҙәбиәтебеҙҙең матур үрнәге, халыҡсанлыҡтың сағыу өлгөһө булып тора.  Жәлил Кейекбаевтың 
йорт-музейы директоры, 
филология фәндәре кандидаты.
  Халыҡтың әүҙемлеге ҡыуандыра – тимәк, ул хәтер һандығында һаҡланған уртаҡ күңел хазиналарын барлап, уларҙы килер быуындарға еткереү хәстәрен күрә. 