– Бөгөнгө көнгә Мәләүез шәкәр заводына 3428 тонна сөгөлдөр оҙаттыҡ. Әҙер тамырҙарҙы эшкәртеүселәргә оҙатырға машиналар етешмәй тип зарланаһы түгел хәҙер.  Баҫыу алдан эшкәртелеп, ашлама индерелгән.
- Сөгөлдөрҙө Сергей Михайлов менән Радик Ҡотлозаманов сәсте.  - Көнөнә 40-лаған машина сөгөлдөр оҙатыла, - ти хужалыҡ етәксеһе Руслан Бакиров.  – "Урожай”, "Ағиҙел” хужалыҡтары сөгөлдөргә төшһә, уларҙан ташый башлайбыҙ инде. – Уртаса гектар ҡеүәте әлегә 350 центнер тирәһе күрһәтә. Һөҙөмтә бар, уңыш йылына күрә ярайһы ғына, - ти Руслан Зәки улы.  Хужалыҡ етәксеһе әйтеүенсә, механизаторҙар иртә яҙҙан мул уңышҡа иҫәп тотоп эшләгәндәр.  Кискә тиклем беҙҙең дә сират етә инде, - ти йылдың-йылы ураҡ осоронда тотош республика буйлап ҡайҙан иген, ҡайҙан сөгөлдөр ташыусы Еҙем-Ҡаран егете Динар Әхмәҙуллин.  Барыһы ла тәжрибәле егеттәр, үҙҙәренә ҡушылған эште еренә еткереп, сифатлы итеп атҡаралар.  Сөгөлдөр баҫыуы ситендә тиҫтәнән ашыу тағылмалы "КамАЗ” тора.
- 30-ҙан ашыу машина инек, әле бына сөгөлдөр тейәп бер-бер артлы китеп торалар.  Рәт араларын Дмитрий Михайлов менән Данис Рәхмәтуллин эшкәртте.  Беҙ баҫыуҙа булған арала ғына "татлы тамыр” тейәлгән 6-7 машина Мәләүез тарафтарына юлланды… Мәрхәбә СОБХАНҒОЛОВА.
