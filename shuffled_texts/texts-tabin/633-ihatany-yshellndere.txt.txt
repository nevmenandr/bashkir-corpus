Өй алды баҡсаһы өйҙө туҙандан, ә эҫе яҡтарҙа стеналарҙы артыҡ ҡыҙыуҙан һаҡлай. Өй эргәһенә сәскәләр, ҡыуаҡтар, ә урам яғына ҡуйы япраҡлы бейек ағастар ултырталар.  Әгәр ағастарҙы өй янына уҡ ултыртһаң, улар тамырҙары менән өйҙөң нигеҙен емерә, япраҡтары һәм ботаҡтары иһә өйҙө ҡояш нурҙарынан ҡаплай. Ҡыуаҡ-ағастар йәй көнө һалҡынса күләгә бирә, туҙандан һаҡлай, ә көҙ һәм ҡыш көнө көслө елдән һәм  ҡарҙан ышыҡлай.

 Ҡаралты, һуҡмаҡ һәм юлдарҙан буш майҙанды еләк-емеш ҡыуаҡтары, декоратив ағастар ултыртыу һәм йәшелсә баҡсаһы өсөн файҙаланырға кәңәш ителә.