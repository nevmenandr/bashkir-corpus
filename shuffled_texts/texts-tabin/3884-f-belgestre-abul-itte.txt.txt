Поликлиника мөдире З.Ҡужина шулай уҡ районыбыҙ халҡын, йәғни сирләп китеүселәргә табип ҡабул итеүенә электрон инфомат (поликлиникала регистратура янында), Интернет аша яҙылырға мөмкин булыуын һыҙыҡ өҫтөнә алды.  Күптәрҙең был хаҡта алдан уҡ белеп, табип ҡабул итеүенә яҙылып, тикшерелеүгә килеүе лә сер түгел.  Алдағы көндәрҙә лә республика тар белгестәренең Ғафури пациенттарын ҡабул итеүҙәре даими уҙғарылып торасаҡ,- тине район поликлиникаһы мөдире Зәбиҙә Ҡужина. Зәбиҙә Әхмәт ҡыҙы билдәләүенсә, табиптар менән бындай хеҙмәттәшлек артабан да дауам итәсәк, улар  беҙҙең белгестәр йүнәлтмәләре буйынса поликлиникаға килеп  пациенттарҙы ҡабул итәсәктәр, шулай уҡ сирле кешеләрҙе уларҙың үҙҙәренә, йәғни БДМУ кафедраһы клиникаһы булып торған 6-сы һанлы Өфө ҡала дауаханаһына ла йүнәлтергә мөмкинлек бар.  Унда ауыр сирлеләрҙе ентекле тикшереү үткәреп, заманса медицина ҡорамалдарында юғары сифатлы дауалау курсы үткәрәләр, кәрәк тип табылғанда операция ла эшләйҙәр. -Үҙәк район дауаханаһы поликлиникаһына әленән-әле республика клиник дауаханаһынан табиптар бригадаһы килеп, районыбыҙ халҡын ҡабул итеүҙәр үткәреүе, әлбиттә, яңылыҡ түгел.  Ә табиптар бригадаһының урынға барып ҡабул итеүҙәрен ойоштороусы булып "Берҙәм Рәсәй”  сәйәси партияһы ҡанаты аҫтында Башҡорт дәүләт медицина университеты ректоры тора. Был тиҙ ҙә, уңайлы ла. Уҙған аҙнала  Башҡорт дәүләт медицина университеты клиникаһының табиптары - невролог, эндокринолог, кардиолог, травматолог-ортопед, ҡан тамырҙары һәм дөйөм практика хирургтарынан торған төркөмө ауыр сиргә дусар булған халыҡ ҡатламын квалификациялы тикшереүҙәр уҙғарҙы.  Индира ИШКИНА. Һәр бер табип ҡабул итеүенә бушлай мобиль телефондан (МТС, Билайн, Мегафон) 09-383  номерын йыйып, операторға Красноусол үҙәк ра-йон дауаханаһы кодын (560) әйтеп  яҙылыу мөмкинлеге лә бар. 