Ҡарарға ярашлы, урындарҙа Халыҡ-ара оло йәштәгеләр көнөнә арналған саралар үткәрергә; ауыл биләмәләре башлыҡтарына, ойошмалар, предприятиелар һәм хужалыҡтар етәкселәренә ветерандарға, өлкән йәштәге яңғыҙ кешеләргә хәлдән килгәнсә ярҙам күрһәтергә; район мәҙәниәт бүлегенә (Е.В.Соколова) 1 октябрҙә район мәҙәниәт һарайында һәм райондың башҡа мәҙәниәт учреждениеларында Оло йәштәгеләр көнөнә арналған тантаналы концерт әҙерләргә тәҡдим ителә. Оло йәштәгеләр көнөнә арналған саралар араһында мобиль бригаданың районыбыҙ 
ауылдарына сығыуы ("Төпкөлдәге ветерандарға – дөйөм халыҡ иғтибары һәм хәстәрлеге” акцияһы), ветерандарҙың уҡыусылар менән осрашыуы, "Еҙем” физкультура-һауыҡтырыу комплексында спорт саралары уҙғарыу, ошо көндәрҙә 90, 95 йәштәрен билдәләүсе өлкәндәрҙе тәбрикләү һәм башҡа саралар бар. Ҡарарҙың үтәлешенә контроль район хакимиәте башлығының социаль мәсьәләләр буйынса урынбаҫары вазифаһын ваҡытлыса башҡарыусы Ш.Н.Хәбибуллинға йөкмәтелә.
