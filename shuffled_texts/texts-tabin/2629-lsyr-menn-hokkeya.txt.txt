Уларҙың моңло, йөрәккә үтерлек йырҙары әсәйҙәрҙең күңелдәрен әсир итте, май булып яғылды.
	Иртәлектең  икенсе өлөшө саф һауала  үтте.Өлкәндәр һәм кескәйҙәр төркөмөнән торған «Күбәләк» һәм «Ҡояшҡай» командаларының алдан әҙерләп килгән девиз, сәләмләү йырҙарынан һуң ҡыҙыҡлы ла, көсөргәнешле лә бәйге башланды.  "Йәншишмә” балалар баҡсаһының өлкән тәрбиәсеһе Анжелика Исхаҡова сәләмәт  тормош алып барыу девизын күҙ уңында тотоп, әсәйҙәргә тик спорт менән бәйле ярыштар әҙерләгән.  Сығыштар араһына тип йәш әсәйҙәр Ләйсән менән Ләйлә Исхаҡовалар музыкаль бүләк әҙерләп килгәйне.  Ҡауарҙы ауылының "Йәншишмә” балалар баҡсаһында байрам иртәлектәре һәр саҡ бик күңелле, мауыҡтырғыс үтә.  Шулай итеп, һәр ваҡыт сәләмәт булыр өсөн спорт менән шөғөлләнергә, күберәк саф һауала ваҡыт уҙғарырға кәрәк икәнлеген бәләкәйҙән белеп үҫә "Йәншишмә” кескәйҙәре.  Әлбиттә, һеҙҙең кемегеҙ өләсәһе менән хоккей уйнағанына маҡтана ала әле?
	Ошондай дәртләндергес, үҙенсәлекле сара ойошторғандары өсөн, әсәй-өләсәйҙәр балалар баҡсаһы коллективына рәхмәттәрен еткереп, күңелләнеп таралыштылар.  Байрамға килгәндәрҙең барыһы ла ҙур теләк менән һәр бәйгелә ҡатнашты, хатта «ҡатнашмайым» тип торған ҡайһы бер өләсәйҙәр ҙә ситтә ҡалманы:биатлонда ла йүгерҙеләр, хоккей ҙа уйнанылар, балалары, ейәнсәрҙәре менән берлектә эшләнгән етеҙ "поезд вагондары” ла ҡыҙыҡлы килеп сыҡты.  Ә балаларҙың шатлығының сиге юҡ ине шикелле.  
	Күп энергия, ҡыуаныс алған әсәйҙәр тәьҫораттары менән артабан үҙҙәре бешереп килтергән йыуасалар тулы өҫтәл артында бүлеште.  Әсәйҙәр балаларының уңыштарын фотоға төшөрөп, ғәзиздәренең тырышлыҡтарына сабыйҙай ҡыуанып ултырҙы.  Миңә лә был байрам бик оҡшаны, тик 23 февраль – Ватанды һаҡлаусылар көнө хөрмәтенә атайҙар менән берлектә ойошторолған ярыштың бигерәк тә күңелле үтеүен ишеткәс, унда килә алмағаныма үкенеп ҡуйҙым.  Наҙгөл АБДУЛЛИНА, 
		БДУ магистранты.

 Сәмле һәм көсөргәнешле бәйгелә дуҫлыҡ еңеүсе тип табылды.  Ошо көндәрҙә үткән 8 Март – Халыҡ-ара ҡатын-ҡыҙҙар көнөнә арналған иртәлек тураһында яҙмай булдыра алманым.
	Байрамдың беренсе өлөшөндә бәләкәстәрҙең әсәйҙәрен ҡотлап шиғыр һөйләүҙәре, күңелдәрҙе күтәреп йырҙар йырлауы, өҙҙөрөп бейеүҙәре бер кемде лә битараф ҡалдырманы.  
