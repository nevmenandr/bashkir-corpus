Нисек мутлашыусыларҙың  ҡорбаны булмаҫҡа?  Минут эсендә кешене аңлап булмай, тәүгеһенән күргән кешегә бигүк ышанып та бармағыҙ.  Айрат МИРХӘЙҘӘРОВ, Рәсәй ЭЭМ-ы Ғафури районы 
буйынса бүлегенең йәмәғәт хәүефһеҙлеге полицияһы 
начальнигы урынбаҫары. Шуныһы бик мөһим: ниндәй ҙә булһа сығымдар менән бәйле һәр төрлө ҡарар ҡабул итерҙән алда мотлаҡ яҡындарығыҙ менән кәңәшләшегеҙ.
*Әгәр ҙә Һеҙгә яҡын кешегеҙ йәки танышығыҙ аварияға осраны, рәшәткә артына, дауаханаға эләкте һәм хәҙер залог, штраф, ришүәт бирергә кәрәклеген хәбәр итеп шылтыратһалар – улар ҡараҡтар.
*Телефонығыҙға: "Һеҙҙең банк картағыҙ блокировать ителде һәм уны ҡабаттан асыу өсөн ошо номерға шылтыратығыҙ”, - тигәнерәк йөкмәткеле СМС-хәбәр килһә, белегеҙ: был - алдаҡ, банк карталары былай блокировать ителмәй.
*Әгәр ҙә Һеҙ автомобиль, ҡиммәтле приз оттоғоҙ, әммә уны алыу өсөн башта билдәләнгән номерға аҡса күсерергә кәрәк тиһәләр, был да мутлашыу, Һеҙ призды ла ала алмаясаҡһығыҙ, аҡсағыҙҙы ла кире ҡайтармаясаҡтар.
* "AVITO”, "Юла” Интернет ресурстары һәм башҡа сайттар аша ниндәй ҙә булһа әйберҙәр һатып алғанда 
айырыуса һаҡ булығыҙ, һатыусының ышаныслы булыуына ышанмай тороп аҡсағыҙҙы Интернет банктар, Qiwi-кошелек ҡулланып күсермәгеҙ.
* Һеҙгә аҡса алыштырырға, ниндәй ҙә булһа газ йәки электр иҫәпләү приборҙары һатып алырға тәҡдим иткән кешеләргә ышанмағыҙ.
* Әгәр ҙә Һеҙгә таныш булмаған кешеләр һәр төрлө ауырыуҙан дауалаусы дарыуҙар, аҙыҡ ҡатнашмалары, медицина аппараттары тәҡдим итһә – улар мутлашыусылар, бындай препараттар махсуслашҡан дарыуханаларҙа ғына һатыла, ә уларҙы ҡулланырҙан алда мотлаҡ табип менән кәңәшләшергә кәрәк.