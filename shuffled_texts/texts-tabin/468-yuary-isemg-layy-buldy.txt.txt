"Красноусол” шифаханаһында Ял үҙәге ижади коллективы көсө менән "Шифа” фольклор-эстрада төркөмө һәм "Красноусол” бейеү ансамбле барлыҡҡа килде.  Коллективтар был юғары исемдәргә халыҡ бейеүҙәре һәм йырҙарын үҫтереүгә тос өлөш индергәндәре өсөн лайыҡ булдылар.  Коллективтарҙы юғары исем алыуҙары менән ҡотлайбыҙ! Уларҙың сығыштары шифаханала ял итеүселәргә һәм ҡунаҡтарға байрам кәйефе бүләк итә.
"Шифа” төркөмө үҙенең бай репертуары, сағыу кос-тюмдары, ҡабатланмаҫлығы менән ял итеүселәр күңелен арбап ҡына ҡалмай, ә күрше республика кешеләренең көтөп алған ҡунаҡтары ла.  Улар "Байыҡ” телевизион респуб-лика бейеү конкурсында Гран-при яуланы. БР Мәҙәниәт министрлығы ансамблдәрҙең икеһенә лә "Халыҡ” исеме бирҙе.  Ә "Красноусол” бейеү ансамб-ле бейеүселәре республика конкурстарында юғары һөҙөмтәләргә өлгәшәләр.  Улар төбәк конкурстары лауреаттары, ра-йон, республика сараларында әүҙем ҡатнашалар.  Ансамблдәр тормошонда тағы ла бер мөһим, ҡыуаныслы ваҡиға булды.  Дипломдарҙы БР мәҙәниәт министры Әминә Ивний ҡыҙы Шафиҡова тапшырҙы. Алһыу ҒИЛМАНОВА.
