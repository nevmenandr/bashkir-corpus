Алмаздың яҙмышына битараф булмаған һәм уны һауыҡтырыу өсөн үҙ өлөшөн индереүселәргә һәм барлыҡ ярҙам итеүселәргә ҙур рәхмәтебеҙҙе белдерәбеҙ.Беҙ район хакимиәте башлығы Р.З.Бохаров-ҡа, уның социаль мәсьәләләр буйынса урынбаҫары Р.Й.Салауатовҡа, мәҙәниәт бүлеге начальнигы Е.В.Соколоваға, Үҙәк район дауаханаһының баш табибы А.Р.Йәнешевҡа, табип-хирург С.М.Байгилдинға, поликлиника мөдире З.Ә.Ҡужинаға, ваҡытлыса эшкә яраҡһыҙлыҡ буйынса экспертиза кабинеты мөдире Э.Н.Ғөбәйҙуллинаға, район электр селтәре һәм "Газпром” йәмғиәтенең урындағы бүлексәһе начальниктары М.Р.Ғүмәров менән Р.Х.Ғөбәйҙуллинға, Яңғыҙҡайын һәм Табын ауылы биләмәһе башлыҡтары Ғ.З.Фәйезов менән А.В.Аверьяновҡа, Табын коррекция мәктәбе директоры Ә.А.Федороваға, Табын, Ҡарағай мәктәптәре, Красноусол башҡорт гимназия-интернаты директорҙарына, уҡытыусыларға, эшҡыуарҙар – Р.Мөьминов, Ә.Фәйзуллин, Н.Хисаметдиновҡа, Ғ.Н.Зәйнетдинов, В.Калачигов ғаиләләренә, улыбыҙҙың класташтарына, матур концерт ҡуйған артистарға ҙур рәхмәтебеҙҙе белдерәбеҙ. Беҙҙең улыбыҙ – Алмаз Фәүәрис улы Вәлиәхмәтовты яман шеш ауырыуынан дауалау өсөн 10 февралдә хәйриә концерты булған ине.  Был ярҙамығыҙ беҙгә бик кәрәк һәм алмашҡа беҙҙән бер нимә лә талап итмәүегеҙ һеҙҙең ярҙамсыл, йомарт, иғтибарлы, итәғәтле булыуығыҙҙы күрһәтә. Ә ауыр минуттарҙа ярҙамға килеүсе, улыбыҙҙың киләсәгенә өмөт уятыусыларҙы беҙ ысын мәғәнәһендә илаһи бер кешеләргә тиңләйбеҙ.  Бөгөн ихлас күңелдән, ысын йөрәктән ҡайтарып бирмәү шарты менән ярҙам итеүселәрҙе йыш осратып булмай.  Ихтирам менән Вәлиәхмәтовтар ғаиләһе. Һеҙгә ныҡлы һаулыҡ, бәхет, уңыштар һәм оҙон ғүмер теләйбеҙ.  Беҙҙең ғаиләнән һеҙҙең барығыҙға ла ҙур рәхмәт белдерәбеҙ.  Әгәр кемделер онотоп ҡалдырған булһаҡ, ғәфү үтенәбеҙ.  Барыһы ла яҡшы булһын.  