Ә еңеүсе "Тирәккәй” балалар баҡсаһынан Гөлназ Әһлетдинова булып сыҡты.  Башлыса 4-6 йәшлектәр ҡатнашты бәйгелә.  "Әкиәт” балалар баҡсаһына шиғыр һөйләүселәр конкурсына килде кескәйҙәр.  Уларға Маҡтау грамоталары ла тапшырылды.  Бына улар: Туғайҙан Алина Шәрипова, "Әкиәт”тән Камилла Кәримова, Родина – "Малыш” балалар баҡсаһынан Аделина Харькова, Бурлынан Ксения Костина, Ҡауарҙынан Надя Родионова, Сәйетбабанан Камила Ҡунафина, Үтәктән Алһыу Маннанова, "Тирәккәй”ҙән Динислам Яҡупов. Жюри ағзаһы, мәғариф бүлеге методисы Әлфиә Зөлфәр ҡыҙы Латипова конкурстан ҡәнәғәт булыуын белдерҙе һәм тәрбиәселәргә, кескәйҙәргә изге теләктәрен еткерҙе, репертуарҙың бай булыуын билдәләне. Конкурс Тирә-яҡ мөхитте һаҡлау йылына арналды.
"Әкиәт”тең тамаша залы байрамса биҙәлгән.  Хатта Яугилде мәктәбенең оҙайтылған көн төркөмөнә йөрөүселәр ҙә килгән.  Унда тәүге тапҡыр килгән балалар эргәһендәгеләрҙе шым ғына ҡыҙыҡһынып күҙәтһә, "хужалар” беренсе булып сығыш яһарға әҙерләнә.  Кескәйҙәр илендә, йәғни мәктәпкәсә йәштәге балалар араһында байрамдар үтеп тора.  Ә иң мөһиме – һәр ерҙә лә кескәйҙәр сабый саҡтан уҡ тәбиғәтте өйрәнеп, тирә-яҡты күҙәтеп, үҙебеҙҙе уратып алған мөхитте һаҡларға кәрәклеген аңлап үҫә. Күптән түгел тағы ла бер матур сара йыйҙы уларҙы.  "Әкиәт” балалар баҡсаһы тәрбиәләнеүселәре Эдельвейс Ғарифуллина, Полина Морозова, Зарина Рәхимова шиғырҙарын һөйләп бөткәс, "Тирәккәй” балалар баҡсаһынан Динислам Яҡупов "Уралым” шиғырын уҡыны. Шиғыр һөйләүселәр конкурсы бик йәнле барҙы.  Ибраһим, Яңғыҙҡайын, Табын, Йөҙимән балалар баҡсалары тәрбиәләнеүселәре лә әүҙем ҡатнашты бәйгелә.  Бер баҡсала тәрбиәләнеүсене икенселәре алыштырҙы.  Конкурс барышында "Әкиәт” балалар баҡсаһы тәрбиәләнеүселәре концерт номерҙары менән сығыш яһаны, тамашасылар бейеүҙәрҙе һәм Зарина Рәхимованың йырын алҡышҡа күмде. Гөлсиә КӘРИМОВА.
 35 ҡатнашыусы булды һәм шиғырҙар рус, башҡорт, татар телдәрендә яңғыраны.  Ҡоштар, йәнлектәр, үҫемлектәр, Тыуған ил тураһында шиғырҙар ятлаған кескәй ҡыҙ һәм малайҙар.  Жюри тарафынан телмәре асыҡ, һөйләү интонацияһы аңлайышлы булған, һис яңылышмай тасуири һөйләгән балалар ҙа бүләкләп үтелде. 