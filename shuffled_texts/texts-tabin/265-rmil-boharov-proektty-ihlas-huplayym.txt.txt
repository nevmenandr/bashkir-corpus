Беҙҙең район халҡы ла проект-ты ихлас хуплап ҡаршы алды һәм уны ғәмәлгә ашырыуҙа әүҙем ҡатнашты.  Шулай уҡ проект авторҙарына – "Берҙәм Рәсәй” партияһының төбәк бүлексәһенә лә рәхмәтем сикһеҙ.  Был проект кешеләр күңелендә яҡты эҙ ҡалдырҙы һәм тирә-йүнебеҙгә өр-яңынан ҡараш ташларға ярҙам итте.  Проект авторҙарына һәм уны ғәмәлгә ашырыусыларға ҙур рәхмәтемде белдерәм, артабанғы эштәрендә уңыштар, район һәм республикабыҙ хаҡына яңынан-яңы ҡаҙаныштар теләйем.
 Башҡортостан Республикаһы Президенты Рөстәм Зәки улы Хәмитов "Яҡташтар” проектын "ваҡытында ҡабул ителгән мөһим проект” тип атаны һәм уны ихлас хуп-лауын белдерҙе.  Башҡортостанда ла, районда ла "Яҡташтар” проектына йомғаҡ яһала.  Улар йәмғиәтебеҙгә кәрәкле бик мөһим идеяны күтәреп сыҡтылар.  Яҡташтарыбыҙ яҙмышына битараф булмаған, анкета тултырыуҙа ҡатнашҡан барлыҡ райондаштарға, йәмәғәт башланғысындағы ярҙамсыларға ҙур рәхмәт белдерәм.  Был идеяны республикабыҙҙа йәшәүсе меңәрләгән кешенең күтәреп алыуы ла күп нәмә хаҡында һөйләй һәм был проект йәмғиәтебеҙгә бер бөтөн булып тупланырға ярҙам итте тип иҫәпләйем. 