Шулай уҡ «Башҡортостан концессия компанияһы» яуаплылығы сикләнгән йәмғиәте менән «Көнсығыш сығыу юлы»н Өфөнән М-5 «Урал» трассаһына төбәк тәғәйенләнештәге дөйөм ҡулланыштағы автомобиль юлын финанслау, төҙөү һәм файҙаланыуға тапшырыу тураһында концессия килешеүе төҙөләсәк. Рөстәм Хәмитов: «Фольклориаданы Өфөлә уҙғарыу тураһындағы ҡарар Башҡортостандың милләт-ара берҙәмлек үҫешенә индергән өлөшөн баһалау ул» Республиканың Министрҙар кабинеты матбуғат хеҙмәтендә хәбәр итеүҙәренсә, форум сиктәрендә бер нисә килешеүгә һәм документҡа, шул иҫәптән Халыҡ-ара иҡтисади хеҙмәттәшлек банкы менән «Эске һауа линияларының аэровокзал комплексын төҙөкләндереүҙең 1 этабы» проектын тормошҡа ашырыу буйынса хеҙмәттәшлек һәм үҙ-ара эш итеү тураһындағы меморандумға ҡул ҡуйыласаҡ. Бынан тыш, Башҡортостанда «А7 АГРО» яуаплылығы сикләнгән йәмғиәте менән агросәнәғәт комплексын үҫтереү буйынса үҙ-ара эш итеү, инвестиция проекттарын әҙерләү һәм бойомға ашырыу буйынса ниәттәр хаҡында протоколға ҡул ҡуйыласаҡ. Республика Хөкүмәте Премьер-министры Рөстәм Мәрҙәнов етәкселегендәге Башҡортостан делегацияһы Петербург халыҡ-ара иҡтисади форумы эшендә, Рәсәйҙә бәләкәй һәм урта эшҡыуарлыҡ мәсьәләләренә, халыҡ-ара хеҙмәттәшлек мөмкинлектәренә арналған сараларҙа ҡатнаша.