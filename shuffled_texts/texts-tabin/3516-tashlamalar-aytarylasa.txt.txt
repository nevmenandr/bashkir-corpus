Ата-әсәләргә ағымдағы йылдың 1 ғинуарына тиклем йыйған документтарҙан тыш, халыҡты социаль яҡлау үҙәгенән ошо хаҡта белешмә алырға кәрәк.  
 Компенсация түләнмәгән айҙарға яңынан иҫәпләүҙәр эшләнәсәк.  Әлегә, хөкүмәт был ҡарарға ҡул ҡуйғансы, ташламалар туҡталды.  2017 йылдың 30 ғинуарында Башҡортостан Республикаһының «Мәғариф тураһындағы» законының 8 статьяһына индерелгән үҙгәрештәргә ярашлы, мәктәпкәсә белем биреү учреждениеларында ата-әсәләр түләүҙәрен компенсациялау яңыса башҡарыла.  Ул хөкүмәт ҡарарға ҡул ҡуйған көндән бирелә башлаясаҡ.   Яңы закон буйынса, баланың ғаилә ағзаларының йән башына иҫәпләнгән килеме 1,5 тапҡырға ҡабатланған йәшәү минимумынан (12484,5 һум) артырға тейеш түгел. 