Йәрминкә уҡыусыларҙа йүнселлек, эшҡыуарлыҡ сифаттарын тәрбиәләү менән бер рәттән, үҙенең һәм башҡаларҙың хеҙмәтен баһаларға ла өйрәтә.  9-сы "а" класы уҡыусыһы Азалия Салауатова үҙенең ҡул эштәре – полимер балсыҡтан биҙәүестәр, фоамирандан эшләнгән сәскәләр, брошка, сәс ҡыҫтырғыстар, туҡыманан тегелгән ҡурсаҡтар һатып мең ярым табыш алыуын да әйтте.  Гөлдәр КИНЙӘБАЕВА.
 Туңдырма, шәкәр мамығы һатҡан уҡыусылар ҙа был көндө ярайһы уҡ килем алған.  Йәрминкә барышында кафе (6 "а" класы) һәм сәйхананан (10 "а" класы) да кеше өҙөлмәне.  Бөтәһе 22 класс ҡатнашҡан.  Беренсе һәм икенсе ҡат фойеларында буйынан-буйына теҙелеп киткән өҫтәлдәр ҡамыр аштары, ит-һөт ризыҡтары, тоҙланған йәшелсә, салаттар, һәр төрлө ҡайнатма-һуттарҙан һығылып торҙо.  Декоратив гөлдәр, оҫталыҡ эштәре, хатта "Брама” тоҡомло әтәс тә һатыуға ҡуйылғайны.  Күп йылдар дауам иткән был матур йола киләсәктә лә дауам итер тигән теләктә ҡалабыҙ. Иң ҙур килем алған 1-се "а", "б", 4 "а", 6 "а", 7 "а", 10-сы "а", "б" кластарын билдәләп үтергә була.  Ғөмүмән, йәрминкәлә һәр класс уртаса 13 мең һумлыҡ әйбер һатҡан.   Бында һуған, һарымһаҡ, картуф, сөгөлдөр, кишер, ҡабаҡ, урман байлыҡтарынан хуш еҫле йүкә балы, балан емеше, дарыу үләндәре, ҡайын, имән, ҡатнаш миндектәр, күп сирҙәргә дауа ҡорт елеме һәм чага бәшмәге һатыусылар ҙа булды. 