Рәсәй Федераль һалым хеҙмәтенең  Башҡортостан Республикаһы буйынса 
3-сө район-ара инспекцияһы. Һалым буйынса бурыс банктарҙа кредит, дәүләт органдарында төрлө белешмәләр алғанда, милек һатҡанда, сит илгә сыҡҡанда ҡыйынлыҡтар тыуҙырырға мөмкин.  Һалым – ул РФ Конституцияһының 57-се статьяһына ярашлы дәүләттең төп йәшәү шарты.  Һалымды ваҡытында түләмәгән осраҡта РФ Һалым кодексының 75-се статьяһы нигеҙендә 2 декабрҙән алып һәр түләнмәгән көн өсөн һалым суммаһы 0,033 процентҡа артасаҡ.  Шулай итеп, ваҡытында түләнмәгән һалым 13-14 процентҡа артып, өҫтәлмә сығымдарға килтерә.  Һалымдар ҡаҙнаға 3 ай һуҙымында түләнмәһә, һалым органдары 8 эш көнө эсендә түләргә ҡушылған талап ҡағыҙы ебәрә.  Бынан һуң да һалым бурысы ҡайтарылмаһа, инспекция уны кешенең мөлкәте иҫәбенә ҡаплатыу тураһында ғариза менән судҡа мөрәжәғәт итә, суд ҡарары суд приставтарына ебәрелә.  Һәм уны түләү бурысы закон менән нығытылған. Дәүләт файҙаһына йыйыла торған аҡсаның да 500 һумдан кәм булмауын хәтерегеҙҙән сығармағыҙ.  Һөҙөмтәлә, һалым суммаһы һәм пеняларға суд приставтарының хеҙмәте өсөн түләнмәгән һалымдың 7 проценты өҫтәлә. 