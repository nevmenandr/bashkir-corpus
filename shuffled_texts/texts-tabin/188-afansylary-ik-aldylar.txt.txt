Митингты асып, райондың афған һуғышы ветерандары советы рәйесе Андрей Мигунов йыйылыусыларҙы был иҫтәлекле көн менән тәбрикләне.  15 февралдә Афғанстан еренән совет һалдаттарын сығарыуға 24 йыл тулды.  Район үҙәгендәге Бөйөк Еңеүҙең 65 йыллығы аллеяһы янында хәрби хәрәкәттәр ветерандары, афған һуғышы яугирҙары, мәктәп уҡыусылары митингҡа йыйылды.  Уға район Хакимиәте башлығының социаль мәсьәләләр һәм иҡтисад буйынса урынбаҫары Руслан Салауатов, Ғафури һәм Ауырғазы райондары хәрби комиссары, ветеран-афғансы Фәйруз Ғимаҙиев ҡушылды, афғансыларға, уларҙың ғаиләләренә иҫәнлек-именлек теләне.  Ошо көндө афғансылар бергә йыйылып, был иҫтәлекле көндө билдәләп үтте. Индира ИШКИНА.
 Был сарала шулай уҡ Мәндем ауылынан Афғанстанда хәрби бурысын үтәгәндә һәләк булған Юныс Зәйнуллиндың атаһы Рауил ағай Зәйнуллин, Красноусол ауыл биләмәһе башлығы Марс Әбелғужин, район эске эштәр бүлеге начальнигы Илмир Фәхретдиновтар ҡатнашты һәм Геройҙар аллеяһында Мәңгелек утҡа сәскәләр һалды. Һәләк булған афған яугирҙарын бер минут тын ҡалып иҫкә алдылар. Хәҙер был көн локаль хәрби бәрелештәрҙә һәләк булған яугирҙарҙы иҫкә алыу көнө булараҡ билдәләнә.  Иҫкә алыу сараһы район мәҙәниәт һарайында дауам итте.