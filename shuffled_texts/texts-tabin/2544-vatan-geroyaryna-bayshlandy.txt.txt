Герой рухына бағышланған Хәтер кисәһе юғары кимәлдә үтте.  Районыбыҙҙан сыҡҡан берҙән-бер Рәсәй Геройы Фәрүәт Яҡупов иҫтәлегенә ойошторолған сарала уның атаһы Абдулла Яҡупов, бер туған һеңлеһе Фәрзәнә, мәктәп уҡыусылары, йәмәғәтселек вәкилдәре һәм Ф.Яҡупов исемендәге хәрби хәрәкәттә ҡатнашыусы ветерандарҙың төбәк ойошмаһынан М.Хәйруллин, Р.Рәхмәтуллин, И.Ғафаров ҡатнашты.  Билдәле булыуынса, 9 декабрь илебеҙҙә Ватан Геройҙары көнө булараҡ билдәләнә.  
9 декабрҙә район үҙәгенең Геройҙар Аллеяһында ла кескәй митинг булып, хәрби хәрәкәт ветерандары һәйкәлгә сәскә гөлләмәләре һалды һәм Геройҙарға хөрмәт күрһәтте. Яңыраҡ ҡына "Халыҡ” исеме бирелгән "Перевал” төркөмөнең сығышы ла Геройҙар иҫтәлегенә арналды.  Ошо уңайҙан Герой яҡташыбыҙҙың тыуған төйәгендә – Бурлы урта мәктәбендә патриотик йөкмәткеле сара уҙғарылды. Мәктәп уҡыусылары бай йөкмәткеле концерт номерҙары күрһәтте.  Башта һәйкәлгә сәскәләр һалынды.  Кисә барышында Ф.Яҡуповтың тормошо хаҡында сюжеттар күрһәтелде, уны ололоҡлап иҫкә алдыҡ.  Марс Хәйруллин.
