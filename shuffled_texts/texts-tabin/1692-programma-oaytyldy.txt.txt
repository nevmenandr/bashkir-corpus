Белешмәләр өсөн телефондар: 2-23-36, 2-22-68.
		РПФ-ның Ғафури районындағы идаралығы.
 Федераль законға индерелгән үҙгәрештәргә ярашлы, пенсияны дәүләт менән берлектә финанслау программаһы 2014 йылдың 31 декабренә тиклем, ә уға беренсе иғәнәне индереү ваҡыты 2015 йылдың 31 ғинуарына тиклем оҙайтылды.  Пенсияны дәүләт менән берлектә финанслау Программаһы тураһында ентекле мәғлүмәтте www.pfrf.ru сайтында һәм Программаға инеү мәсьәләһе буйынса граждандарға консультация биреү Үҙәге телефоны: 8-800-510-55-55 (ул тәүлек әйләнәһенә эшләй, Рәсәй буйынса шылтыратыу бушлай) аша алырға була. Пенсияны дәүләт менән берлектә финанслау Программаһына инергә теләүселәрҙе 2014 йылдың 31 декабренә тиклем РФ Пенсия фондының Ғафури районындағы Идаралығына (адресы: Красноусол ауылы, Октябрь урамы, 3-сө йорт) килергә саҡырабыҙ. Закон буйынса, дәүләт Программала ҡатнашыусы һәр кемдең шәхси индергән аҡсаларына беренсе иғәнә түләнгәндән һуң 10 йыл буйы йылына 2000 һумдан алып 12000 һумға тиклем аҡса ҡушып түләй.  Элегерәк, 2009-2014 йылдарҙа Программаға ҡатнашып та, беренсе иғәнәне күсереп өлгөрмәгәндәр ҙә 31 ғинуарға тиклем быны эшләй ала. Йәғни, Программала ҡатнашыусыға, 2015 йылда дәүләттән берлектәге финанслауға иҫәп тотор өсөн, быйыл бөтәһе 2000 һумдан 12000 һумға тиклем түләү индерергә кәрәк. Пенсия тупланмаларынан (уларға пенсияны дәүләт менән берлектә финанслау Программаһы сиктәрендә барлыҡҡа килгән тупланмалар ҙа инә ала) бер тапҡыр бирелә торған түләү тәғәйенләүҙе һорап мөрәжәғәт итеү сроктарында ла үҙгәреш бар.