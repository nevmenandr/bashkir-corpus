Был аҙналыҡ уҡытыусылар өсөн генә түгел, уҡыусылар өсөн дә көтөп алынған сара булды, сөнки әҙерлек эштәре күпкә алдан башланған ине. Рәүиә СУФИЯНОВА, 
		башҡорт теле һәм әҙәбиәте уҡытыусыһы.
 Табын урта дөйөм белем биреү мәктәбендә башҡорт теле һәм әҙәбиәте, Башҡортостан тарихы һәм мәҙәниәте аҙналығы Башҡортостандың халыҡ шағиры Мостай Кәримдең тыуыуының 95 йыллығына арналды.  Аҙналыҡ барышында Мостай Кәрим ижадына арнап асыҡ дәрестәр үткәрелде, уның китаптарынан күргәҙмә ойошторолдо, әҫәрҙәре буйынса һүрәттәр эшләнде, тормошо һәм ижадына ситтән тороп экскурсия ойошторолдо.
үткәрелгән саралар йоғонтоһонда уҡыусылар артабан да бөйөк шағир, талантлы яҙыусы, драматург Мостай Кәрим әҫәрҙәрен өйрәнеүҙе дауам итерҙәр, тигән өмөттә ҡалабыҙ.
 Бөйөк шағирыбыҙҙың шиғырҙары башҡорт һәм рус телдәрендә берҙәй яңғыраны.  Шиғырҙарҙы тасуири һөйләүселәр араһында айырыуса Виктория Кириллова (5-се класс), 6-сылар Дилара Хөснөтдинова, Олеся Кулагина, Светлана Аванесян, Дарья Шестакова, шулай уҡ Виктория Подлесная (9-сы класс) айырылып торҙо.   Аҙналыҡ Мостай Кәрим әҫәрҙәре буйынса яҙма эштән башланып китте.  Был конкурсҡа уҡыусылар бик етди әҙерләнгән ине.  Артабан уҡыусылар викторина һорауҙарына яуаптар эҙләп, бөйөк шағирыбыҙҙың китаптарына "сумдылар".  Ә төп сараларҙың береһе булып М.Кәрим шиғырҙарын яттан һөйләүселәр конкурсы торҙо. 