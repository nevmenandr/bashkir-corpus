Ғөмүмән, көлкө кисәһе бик үҙенсәлекле һәм матур үтте.  Сәйетбаба ауыл мәҙәниәт йортоноң художество етәксеһе Рәүилә Юлбарисова уларға ярҙам итте.  Ә был көндө халыҡтың күп килеүенең үҙ сәбәптәре лә бар.  Яҡташтары, Ҡаранйылға ауылында тыуып үҫкән Венер Исхаҡовтың юбиле-йына арнап "Көлөп йәшәйек әле!” кисәһе үтте был көндө.  Класташы һәм курсташы – Сәйетбаба ауыл биләмәһе башлығы вазифаһын башҡарыусы Венер Ҡунафин, "Сәйетбаба” тарихи-мәҙәни үҙәге етәксеһе Рәзим Мәүлетҡолов, "Табын” гәзите мөхәррире Самат Ғәлиуллин, Сәйетбаба һәм Имәндәш 
ауылдары ветерандар советы рәйестәре Закир Ишмырҙин менән Салауат Түзбәков, Сәйетбаба ауыл мәҙәниәт йорто, Ҡаранйылға ауыл клубы һәм китапханалары хеҙмәткәрҙәре, Ауырғазы районынан 
курсташы Миңнира Бикәнәсова, күп һанлы туғандары, дуҫтары Венер Айҙар улын юбилейы айҡанлы ҡотлап, изге теләктәрен еткерҙеләр.  Ғөмүмән, был көндө кисәгә килеүселәр рәхәтләнеп көлдө, күңел асты, үҙҙәренә рухи аҙыҡ алып ҡайтты.  Венер Исхаҡов юбиляр булараҡ түрҙә генә ултырманы был көндө – көлкө кисәһен ҡәләмдәше Айгиз Баймөхәмәтов менән үҙе алып барҙы.  Ул үҙе менән бергә ижадташ һәм рухташ дуҫтарын да алып килгән ине.  Башҡортостандың халыҡ артисы Әлфиә Юлсурина, "Башҡорт йыры” телевизион конкурсы еңеүсеһе Айтуған Ғәйзуллин, Ш.Бабич исемендәге премия лауреаты Айгиз Баймөхәмәтовтың килеүе кисәгә бермә-бер йәм өҫтәне.  Юбилярҙы ҡотлаусылар ҙа күп булды.  Көлкө кисәһе йыр-моң, төртмә һүҙҙәр менән бергә үрелеп барҙы.  С. ТИМЕРОВ. Сара башланыр алдынан фойела китап сауҙаһы ойошторолдо.  Әлфиә Юлсурина, Айтуған Ғәйзуллин, Әлфиә Степанова, Айрат Сәйфуллиндарҙың моңло ла, дәртле лә йырҙары, "Асанай” фольклор төркөмөнөң, ағинәйҙәрҙең сығыштары, Илһам Байбулдиндың ҡурай моңо, Гәүһәр Байбулдинаның өҙә баҫып бейеүе, Венер Исхаҡовтың еңгәһе менән ағаһы – Фәүзиә һәм Хатмулла Байбулдиндарҙың береһе гармунда уйнап, икенсеһенең йырлауы кисәгә үҙенсәлекле йәм өҫтәне.  Венер Исхаҡовтың яңыраҡ ҡына баҫылып сыҡҡан "Өй эйәһе”, Айгиз Баймөхәмәтовтың "Әкиәтһеҙ бала саҡ” китаптарын тиҙ арала һатып алып, авторҙарынан автограф алыу-сылар ҙа күп булды.  Венер Исхаҡов үҙенең юморескаларын уҡып ишеттереп тә халыҡты көлдөрҙө.    Тамашасылар был саранан үҙҙәренә рухи аҙыҡ, күңел көрлөгө, йәшәүгә дәрт алып ҡайтҡандыр.