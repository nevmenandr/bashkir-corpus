Штраф түләүҙән төрлөсә ҡасып йөрөүселәрҙе асыҡлау маҡсатында республикала декабрҙең 4-енән 11-енә тиклем "Бурыслы!” тигән профилактик операция уҙғарыла.  РФ Административ Хоҡуҡ боҙоуҙар тураһында Кодексының 32.2-се статьяһында: "Административ штрафты түләгәнлекте раҫлаусы документ булмағанда, ҡарар үҙенең законлы көсөнә ингәндән һуң 70 көн үткәс, ҡарарҙы сығарған судья, орган, вазифалы кеше, административ штрафты федераль закондарҙа ҡаралған тәртиптә түләттереү өсөн, те-йешле материалдарҙы суд 
приставы – башҡарыусыға ебәрә”, - тиелә.  Бынан тыш, административ штрафты түләмәгән кешегә ҡарата ошо уҡ Кодекстың 20.25-се статьяһы 1-се өлөшөндә ҡаралған хоҡуҡ боҙоу тураһында протокол төҙөлә. Штрафтар башлыса тиҙлекте арттырған өсөн һалынған була, йәиһә ҡағиҙә боҙған урында уҡ юл-патруль хеҙмәткәре түләү квитанцияһы яҙып бирә.  Марат БАСИРОВ,
район эске эштәр бүлеге ЮХХДИ бүлексәһенең юл хәрәкәте хәүефһеҙлеген пропагандалау буйынса инспекторы, полицияның 
	кесе лейтенанты.
 Автоһәүәҫкәрҙәрҙең барыһының булмаһа ла, күптәренең почта йәшниктәренә штраф түләргә квитанция килгәне барҙыр.  Йәнә шундай мәғлүмәт: ошо йылдың 11 айында Ғафури мировой суды икеләтә күләмдәге административ штраф һалыу тураһында 92 ҡарар һәм административ ҡулға алыу тураһында 17 ҡарар сығарған. Атап үтелгән Кодекстың 20.25-се статьяһы 1-се өлөшөндә былай тиелә: "Ошо Кодекста билдәләнгән ваҡыт эсендә административ штрафты түләмәгән өсөн түләнмәгән штрафтан икеләтә (әммә 1000 һумдан кәм булмаған) күләмдә административ штраф һалыу, йәиһә 15 тәүлеккә тиклем административ ҡулға алыу янай". Юл хәрәкәтендә ҡатнашыусыларға, күңелһеҙлектәргә тарымаһындар өсөн, административ ҡануниәттең ҡайһы бер пункттарын аңлатып үтке килә. Штраф алыусылар араһында төрлөһө бар: берәүҙәр иртәгәһенә үк уны түләп ҡуйырға тырыша, икенселәр күпмелер ваҡыт уҙғас ҡына уны иҫкә төшөрә, бөтөнләй түләмәһәң дә ярай тип уйлаусылар ҙа бар.