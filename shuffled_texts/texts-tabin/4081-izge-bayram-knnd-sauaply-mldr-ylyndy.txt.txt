Ғөмүмән, һәр тарафта байрам бик мөбәрәк үтте. Күптәр үҙ ихаталарында ҡорбан салып, туғандарын, яҡындарын ҡорбан ашына саҡырып, байрамды билдәләне.  Байрам уңайынан барлыҡ мосолмандар, шулай уҡ красноусолдар изге йорт – мәсеткә ғәйет намаҙына йыйылды.  Һәр йылдағыса, быйыл да мәсет урамында ҡорбан салдырыусылар байтаҡ булды.  Ҡорбан ғәйете башланырҙан алда ла, унан һуң да  күптәр әрүахтар рухына хәйер-саҙаҡа биреп, уларҙың рухын шатландырһа, икенселәр байрам уңайынан ҡорбан салдырҙы.  Роберт Ҡунафин, Әнәс Сәйфуллин,  Гөлнур Сәфәрғолова, Флүрә менән Камил Баймөхәмәтовтар, Йәзилә менән Әхмәт  Ҡоломбәтовтар, Нәбиулла Абдрахманов һәм башҡалар мосолмандар өсөн тейеш булған изге ғәмәлде үтәп, үҙҙәренә ҙур сауап алды.  Ә башҡаларҙың ғибәҙәт урыны – мәсет.  Мосолман донъяһындағы иң изге, сауаплы, иң оло байрамдарҙан Ҡорбан байрамы һанала.  Мөмкинлектәре лә, теләктәре лә булғандар әле  Исламдың изге урындарында хаж сәфәрендә йөрөй.  Индира ИШКИНА.  Мәсет урамында айырыуса йәнлелек, байрамға килеүселәр бик күп ине.   Ғәйет намаҙы уҡылғас, ҡорбан салырға таралыштылар. Күмәкләшеп намаҙға баҫып, Красноусол мәсетенең имам-хатибы Рауил хәҙрәт Иваев ғәйет намаҙы уҡыны, йыйылыусыларҙы мөбәрәк байрам менән тәбрикләне, вәғәздәр һөйләне. 