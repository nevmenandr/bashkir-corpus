Зөлфиә БАЙМӨХӘМӘТОВА,
	БДУ студенткаһы.
 Командалар араһында барған уйын берҙәмлек мөхитен тыуҙырҙы, ауыр хәлдән сығыу юлдарын, иптәштәрен тыңларға өйрәтте.  Тирмә янында барыһы өсөн дә милли кейемдә фотосессия ойошторолдо. Ҡатнашыусылар командаларға бүленеп төрлө һынауҙар үтте.  Халҡыбыҙҙың ҡул оҫталары, борон-борондан килгән һөнәрҙәрҙе һаҡлап алып ҡалыусылар ҙа саҡырылған ине форумға.  Тантана барышында билдәле эстрада йондоҙҙарынан Сабина Кучаева, һәләтле бейеүселәр, ҡурайсылар, "Ятаған” этно-төркөмө сығыш яһаны. Теләгәндәр эксперттар менән шәхсән аралашып, киләсәктә хеҙмәттәшлек итергә килешеп тә ҡуйҙылар.  Форум программаһы бик бай булды.  Этноквестта командалар үҙенсәлекле сәйәхәткә сыҡтылар, йәғни ваҡыт даръяһында меңәр быуат йылдарҙы "урап” ҡайттылар.  Йәштәр үлән ҡурайы һәм думбыра эшләргә өйрәнделәр, егеттәр уҡ-һаҙаҡтан атып ҡараны, һыбай йөрөнөләр, ҡыҙҙар балаҫ һуғып ҡаранылар, һаҡал, селтәр эшләү серҙәрен астылар.  Мажаралы һәм мауыҡтырғыс уйындарҙың барыһы ла башҡорт халҡының йолаларын, милли үҙенсәлектәрен сағылдырҙы. Был уйында фекерҙәштәр ҙур тәжрибә тупланы.
"Урал мираҫы” йәштәр форумында ҡатнашыусылар - Ғафури йәштәре берлегенең иң әүҙем, иң дәртле егет-ҡыҙҙары - Данир Мәсәлимов, Сыңғыҙ Вәлинуров, Нәғим Ғәзизов, Рузилә Юлыҡова, Зөлфиә Ихсанова, Юлиә Грибова, Зөлфиә Баймөхәмәтова, Ғәлиә Түзбәкова һәм Зөлфиә Мәүлетҡолова.  Ғафури йәштәре берлеге матур-матур костюмдар, уңайлы ситектәр биреп торған ра-йон мәҙәниәт һарайы етәкселегенә һәм ҙур ярҙам күрһәткән район хакимиәтенең йәштәр сәйәсәте, физик культура һәм спорт бүлегенең йәштәр сәйәсәте секторы мөдире Лариса Дәүләтшинаға сикһеҙ рәхмәтле. Проекттар буйынса треннингтарҙан һуң, уртаҡ фекер йөрөткән замандаштарыбыҙ бер-береһе менән кәңәшләшеп, үҙҙәренең уй-тәҡдимдәрен еткерҙеләр һәм "Бюрократ” уйынында төрлө "инстанцияларға йөрөп” проекттарҙы яҡлап сыҡтылар.  "Сәйетбаба” тарихи-мәҙәни үҙәге (етәксеһе Рәзим Мәүлетҡолов) белгестәре фәһемле оҫталыҡ дәрестәре үткәрҙе.  Лекция, треннинг, оҫталыҡ дәрестәре яңылыҡтар һәм мәғлүмәт үҙләштерергә ярҙам итте. 