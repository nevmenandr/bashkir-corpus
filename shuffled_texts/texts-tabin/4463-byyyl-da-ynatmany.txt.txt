  Һөҙөмтәлә, Денис Хәбибуллин, Рәдиф Шәйәхмәтов, Әлиә Хисамова, Зөлхизә Дәүләтбаева – 2-се, Диана Рәхимова, Лилиә Сәғәҙиева 3-сө урындарға лайыҡ була.  2 йырҙы ла акапельно башҡарырға кәрәклеген  конкурстан бер көн алда ғына белһәләр ҙә, абруйлы жюри алдында юғалып ҡалмай гимназистар.  Быйылғы конкурс яңы һәләттәр асыу яғынан да әһәмиәтле булған – Денис менән Алһыуҙан башҡалары барыһы ла тәүге тапҡыр сәхнәгә сыҡҡан йырсылар.  Гөлдәр КИНЙӘБАЕВА.
 28 ғинуарҙа Стәрлетамаҡ ҡалаһында үткән яңғыҙ йыр бәйгеһенең эстрада йыры номинацияһында төрлө йәштәге 300-ҙән ашыу ҡатнашыусы  араһында үҙ йәш төркөмдәрендә ике жанрҙа 2-шәр йыр башҡарып, Әлиә Хисамова – 1-се, Дилара Зәйнетдинова, Рәдиф Шәйәхмәтов – 2-се, Алһыу Ғәлимова, Зарина Рәхимова, Наҙгөл Ғәзизова, Зөлхизә Дәүләтбаева 3-сө урындарҙы яулаған.  4 февралдә иһә 100-ҙән ашыу йырсы халыҡ йырҙарын башҡарыуҙа көс һынаша.  Һәләтле йырсыларҙың еңеү шатлығын уртаҡлашабыҙ һәм алдағы бәйгеләрҙә лә ҙур уңыштар, ижади бейеклектәр яулауҙарын теләйбеҙ. 