Баскетболсылар Красноусол башҡорт гимназия-интернаты, 1-се һәм Балалар-үҫмерҙәр спорт мәктәптәре спорт залдарында ярышты. Республикабыҙҙың төбәк-ара ярыштарҙа еңеүгә өлгәшкән, иң көслө 14 – Архангел, Ауырғазы, Әбйәлил, Благовар, Дыуан, Ейәнсура, Ҡалтасы, Ҡариҙел, Краснокама, Кушнаренко, Көйөргәҙе, Миәкә, Салауат, Шишмә - командалары йыйылды.  Ниһайәт, ярыштар тамамланды.  14-16 ғинуарҙа баскетболсы ҡыҙҙар  командалары үҙ-ара көс һынашты. Дыуан баскетболсылары – 2-се, архангелдәр 3-сө урын яуланы.  Беҙҙең район баскетболсыларына 6-сы урын менән сикләнергә тура килде. Көсөргәнешле бәйгелә Ауырғазы районының Талбазы ауылындағы 1-се һанлы лицейы командаһы еңеүсе булды.  Ҡыҙғанысҡа ҡаршы, был ярышта беҙҙең райондан команда ҡатнашманы.
16 ғинуарҙа районыбыҙ йәнә 14 райондың баскетболсы егеттәр командаларын ҡабул итте.  Красноусолдағы 1-се мәктәптә үткән чемпионатты асыу тантанаһында  район хакимиәте башлығының социаль мәсьәләләр һәм иҡтисад буйынса урынбаҫары Руслан Салауатов, БР Мәғариф министрлығының уҡыусыларға физик тәрбиә биреү идаралығы белгесе Альфред Рәхимуллин ҡатнашты.  Командаларҙы район мәҙәниәт һарайынан Рәмил Ҡотдосов ҡурай моңдары, 1-се мәктәп һандуғасы Арина Селянина, Ырымбур өлкәһенән ҡунаҡ – филармония артисы, солист Александр Зазулин йырҙары менән сәләмләне. Кушнаренколар – 2-се, миәкәләр 3-сө урынға лайыҡ булды.  Спортсыларға уңыштар, иң көслөләр, таҫылдар еңеүгә өлгәшһен, тигән теләктәрен белдерҙеләр.  Өс көн буйына барған сәмле ярыштар Ауырғазы районының Талбазы ауылындағы 1-се һанлы лицейы командаһы еңеүе менән тамамланды.  Башҡортостан Республикаһы мәктәп уҡыусыларының ХVII спартакиадаһы сиктәрендә "КЭС-БАСКЕТ” мәктәп баскетбол лигаһы чемпионаты регламенты буйынса балалар спорт клубтары командалары баскетбол буйынса финал ярыштарына беҙҙең районға килде.  И.АЙҘАРОВА.
