Матурлыҡты яратыу, уға һоҡлана белеү – бер булһа, уны үҙ ҡулдарың менән булдырыу – икенсе эш.Биш тиҫтә йыл элек Үтәк ауылында тыуып-үҫеп, әлеге көндә Красноусолда йәшәгән Файруза Рәхмәтуллина шундайҙарҙың береһе.  "Ханым” ҡатын-ҡыҙҙар клубының әүҙем ағзаһы ла ул. Ҡул эштәренә һөйөү шәл бәйләү оҫтаһы әсәһе Суфия Абдулла ҡыҙынан килә.  Бер минут тик торорға күнекмәгән Файрузаның шөғөлдәре бының менән генә бөтмәй әле, мәктәптә уҡып йөрөгән сағынан бейеү буйынса район конкурстарында ҡатнашып йөрөгән ҡыҙ бөгөн дә сәхнәлә сығыш яһауҙан йәм-ғәм табып йәшәй.  Бала сағынан матурлыҡҡа ғашиҡ ҡыҙҙы төрлө төҫтәге ептәрҙән биҙәктәр, нағышлап бәйләнгән күҙҙең яуын алырҙай бәйләм әйберҙәр ҡыҙыҡтыра.  Гармунда уйнау маһирлығы ла бар икән үҙендә, ул атаһынан килә.  Ғаиләләрендәге 7 баланың барыһына ла атайҙарынан мираҫҡа гармунда һыҙҙырыу һәләте ҡалған.  Индира ИШКИНА.
 Әйтерһең дә, ана шул күҙҙең яуын алырҙай гөл-сәскәләр Файрузаның ҡул эштәренә, картиналарына күскән.  Хәҙер инде Файруза Мөхәмәт ҡыҙы үҙе лә маһир бәйләмсе булып танылды.  Уның бөтә донъяһы матурлыҡҡа ҡоролған, тәҙрә төптәрен гөлдәр биҙәһә, өй алдындағы баҡсала йәй буйына төрлө-төрлө сәскәләр гөрләп үҫеп ултыра.  Өлгөр Файруза мәсеткә йөрөргә лә ваҡыт таба, намаҙ ҙа уҡый, ғәрәп телен дә өйрәнгән.  Эштәрен ул тормошта кәрәк булған өсөн генә түгел, ә ысын күңел зауығы итеп башҡара.  Ул башта ябай энәләр, артабан ырғаҡ менән төрлө әйберҙәр бәйләй, тора-бара төҫлө ептәрҙән, атлас таҫмаларҙан сәскәләр бәйләп, рам эсенә урынлаштырып картиналар эшләүгә тотоноп китә.  Был музыка ҡоралын тотоп сәхнәгә сыҡмаһа ла, үҙе өсөн генә моңланырға ярата.  Әсәһенең 80 йәшенә 9 бәйләм картина эшләп, уға һәм яҡындарына бүләк итә.
- Күҙ нурҙарымдан туҡып барлыҡҡа килтергән әйберҙәремде аҡсаға алыштыра алмайым, гел бүләк итеп кенә бирәм, - ти ул. Ысынлап та, гүзәллекте яратҡан, уны аңлаған кешеләр бик күп арабыҙҙа.  Ысынлап та, бөтмөр, өлгөр Файруза Мөхәмәт ҡыҙын һәр ваҡыт урамда йүгереп йөрөгәндә осратырға тура килә: йә ул мәсеткә намаҙға бара, йә ҡайҙандыр концерт, спектакль килтерәләр икән, төрлө ойошма-предприятиелар буйлап билеттар һата, йә төп эшенә, йә ҡул эштәре оҫталары, 
фольклор төркөмөндәге әхирәттәре янына ашыға.
- Күңелем һәр кемгә асыҡ, насар уйлы түгелмен, һәр бер яҡшылыҡтан үҙемә әҙ генә булһа ла өлөш алып, матурлыҡҡа, гүзәллеккә ынтылып изге ниәттәр әйтеп йәшәргә тырышам, - ти ул. Шул саҡтағы күңеленә һеңгән гүзәллеккә ынтылыу уны ғүмере буйы оҙата килә.  Район мәҙәниәт һарайы эргәһендә эшләп килгән "Хазина” фольклор төркөмөндә йырлап-бейеп йөрөй.  Бәйләм оҫтаһы булған уңған ҡатын үҙ ғүмере эсендә күпме нәфис ҡул эштәренә күҙ нурҙары түкте икән… "Донъяны матурлыҡ ҡотҡарыр”, тигән бер аҡыл эйәһе. 