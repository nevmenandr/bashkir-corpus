Быларҙан тыш инвалидтарға ярҙам итеү маҡсатында төрлө хәйриә акциялары, гуманитар ярҙам  ойошторола.  "Компьютер белеме нигеҙҙәренә өйрәтеү”,  "Дауалау физкультураһы һәм шәхси гигиена методологияһы нигеҙҙәренә өйрәтеү”, " Бейеүгә өйрәтеү”  курстары бу-йынса егермегә яҡын инвалид уҡытылды.  Мәҫәлән, 
быйыл Башҡортостан Республикаһында социаль туризмды үҫтереү маҡсатлы республика программаһы буйынса 12 инвалидҡа һәм инвалид бала тәрбиәләүсе 1 ғаиләгә путевкалар бирелде.  "Башҡортостан Республикаһында айырым категория граждандарға теш протездары ҡуйыу буйынса социаль ярҙам” программаһы буйынса 6 инвалидҡа 10 908 һумлыҡ ярҙам күрһәтелде.  Быларҙан тыш инвалидлыҡ һәм ҡартлыҡ буйынса хеҙмәт пенсияһы алыусы эшләмәүсе граждандарға үҙ милкендә булған торлаҡ йортона газ үткәреүгә бер тапҡыр бирелә торған матди ярҙам – адреслы социаль ярҙам күрһәтелә.  
 "Инвалид булмаған, әммә медицина күрһәтмәләре буйынса протез-ортопедик изделиеларға мохтажлыҡ кисереүсе Башҡортостан Республикаһында йәшәүсе граждандарҙы протез-ортопедик изделиелар менән тәьмин итеү тураһында”ғы Положениеға ярашлы, дүрт кешегә юллама бирелде.  БР Халыҡҡа социаль ярҙам күрһәтеү республика Үҙәге дәүләт ҡаҙна учреждениеһының Стәрлетамаҡ ҡалаһы  филиалы Ғафури районы буйынса бүлегендә инвалид балалары булған 117 ғаилә һәм 2095 өлкән инвалид иҫәптә тора.  Шәхси автомобиле булған инвалидтарға автомашиналарын ҡул менән идара итеүгә үҙгәртеп ҡорҙорорға мөмкинлек бар һәм быйыл бер кеше ундай мөмкинлектән файҙаланды.
"Өсөнсө быуын халыҡ университеты” проекты ла бер нисә йүнәлештә эшләп килә.  Инвалидтар өсөн төрлө маҡсатлы республика программалары ла уңышлы эшләп килә.  Инвалидтар һәм инвалид бала тәрбиәләгән ғаиләләр төрлө  социаль ярҙам менән файҙаланалар, торлаҡ-коммуналь хеҙмәткә, торлаҡҡа түләү буйынса ай һайын аҡсалата компенсация алалар.  Быйыл шәхси хужалығын алып барыу өсөн ошондай 14 ғаилә ярҙам алды.   Быйыл ошо маҡсатҡа  дүрт кешенән ғариза алынды. Физик мөмкинлектәре сикләнгән кешеләргә һәм инвалид бала тәрбиәләүсе ғаиләләргә һәр саҡ иғтибарлы, мәрхәмәтле булайыҡ.
 Башҡортостан Республикаһы Хөкүмәтенең 2014 йылдың 16 июнендә ҡабул иткән 264-се ҡарары нигеҙендә айырым катергория граждандарға, шул иҫәптән инвалидтарға, инвалид бала тәрбиәләгән ғаиләләргә социаль контракт нигеҙендә социаль ярҙам күрһәтелә.  Гөлнара КӘЛИМУЛЛИНА, 
		халыҡты социаль яҡлау 
		бүлеге белгесе.
