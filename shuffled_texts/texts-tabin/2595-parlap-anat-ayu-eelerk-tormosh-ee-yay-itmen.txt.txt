Рәйсә Рәшит ҡыҙы менән Хәмзә Шәмсетдин улы Исхаҡовтар һәм Сажиҙә Һиҙиәт ҡыҙы менән Әхмәт Фәйзулла улы Хәбибул-линдар иңгә-иң терәшеп бергә йәшәү-ҙәренең 60 йыллыҡ юбилейҙарын уҙғарҙылар.  Ошо уңайҙан уҙғарылған тантанала Үтәк ауыл мәҙәниәт йорто һәм  китапханаһы, Туғай ауыл клубы хеҙмәткәрҙәре уларға ҡотлау һүҙҙәрен, матур йырҙарын бүләк иттеләр.  Бриллиант туйға был ике ғаиләнең дә балалары, күп һанлы ейән-ейәнсәрҙәре, туғандары бергә йыйылып ата-әсәләрен хөрмәтләп ҡотланылар.  Ғаилә башлыҡтары Хәмзә Исхаҡов, Әхмәт Хәбибуллин ағайҙар ғүмерҙәрен колхоз эшенә бағышлаған намыҫлы, эшһөйәр, тырыш кешеләр.
	Хәмзә ағай Туғай ауылы пилорамаһында ҡырҡ йылға яҡын эшләп хаҡлы ялға сыҡһа, Әхмәт ағай иген үҫтереүгә бар көсөн һалған оҫта тракторсы, бригадир, ҡайҙа ғына эшләһә лә һынатмаған ир-уҙаман.
	Туғай ауылы ҡыҙы Сажиҙә һәм Ишембай районы Яңы Йорт ауылынан килен булып төшкән Рәйсә колхоз ҡырҙарында сөгөлдөр үҫтереп, бишәр балаға ғүмер биргән мөләйем, тәртипле апайҙар.
	Яңы йыл алдынан был ғаиләләргә тағы ла бер шатлыҡ өҫтәлде.  Ил-көн имен булһын, бер-берегеҙгә булған мөхәббәтегеҙҙе һүрелтмәй-һүндермәйенсә бәхетле ҡартлыҡ кисереп, йәшәгеҙ ҙә йәшәгеҙ әле, хөрмәтле юбилярҙар! Үтәк ауыл биләмәһе башлығы Фәрит Радик улы Бохаров уларға ил Президенты В.В.Путиндың бүләген тапшырҙы.  Был мәҡәләмдә һүҙ барған геройҙарым да бынан 60 йыл элек нәҡ шулай башлағандар тормош юлдарын.  Рәйлә ҒӘЛИЕВА,
		Туғай ауылы клубының  
художество етәксеһе.


 Йорт хужалары үҙҙәре әҙерләгән һый-ниғмәттән һығылып торған өҫтәлдәр артында хөкүмәтебеҙгә, президентыбыҙ В.В.Путинға ҙур рәхмәт һүҙҙәрен әйттеләр.
	Ә беҙ, үҙ сиратыбыҙҙа, һәр яҡтан өлгөлө был ғаиләләргә иҫәнлек-һаулыҡ, балалар изгелеге теләйбеҙ. 