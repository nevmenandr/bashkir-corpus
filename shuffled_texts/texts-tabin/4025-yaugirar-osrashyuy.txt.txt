 9 – 13 августа Ырымбур өлкәһенең Боҙолоҡ ҡалаһында хәрби хәрәкәттәрҙә ҡатнашҡан яугирҙарҙың IX слеты һәм "Сәләм, Бача!” хәрби-патриотик йыр фестивале үтте.  Марс ХӘЙРУЛЛИН,
район афған ветерандары 
советы рәйесе.
   Ижади конкурста ҡатнашырға теләүселәр күп булыу сәбәпле, һайлап алыу туры үткәрелде.  Беҙҙең райондан да ҙур ғына делегация барҙыҡ.  Слеттан лауреат дипломдары, приз-дар, ә иң мөһиме, онотолмаҫ матур тәьҫораттар алып ҡайттыҡ.   Сара барышында төрлө спорт ярыштары – футбол, волейбол, дартс, винтовканан атыуҙа көс һынаштыҡ.  Шуны ла билдәләп үтергә кәрәк, фестивалдә ҡатнашыусылар ҙа, жюри ағзалары ла һәләтле йырсыбыҙ Рәзимәнең сығышына хайран ҡалды.   Уға элекке Советтар Союзынан 5 меңдән ашыу кеше килгәйне.  11 августа Боҙолоҡта локаль бәрелештәрҙә һәләк булғандарға төҙөлгән мемориалда үткән тантанала фестивалдә ҡатнашыусыларҙы Ырымбур өлкәһе етәкселәре лә сәләмләне.  Беҙҙең өсөн ҙур әһәмиәткә эйә ошондай сараға барырға мөмкинселек биргән район хакимиәтенә оло рәхмәтебеҙҙе еткерәбеҙ.  Ғөмүмән, беҙҙең делегацияны берҙәмлеге, бар яҡтан да юғары әҙерлекле булғаны өсөн маҡтап телгә алдылар.  Һөҙөмтәлә, Рәзимә Хәкимова, Динислам Яҡупов һәм мин Гала-концертта сығыш яһау хоҡуғына эйә булдыҡ. 