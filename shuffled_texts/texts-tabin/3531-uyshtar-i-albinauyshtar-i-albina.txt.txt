Табын ауылындағы ҡарттар йортонда йәшәүселәр өсөн хәстәрлекле ярҙамсы ла ул.
15 апрелдә Мәскәү ҡалаһында уҙасаҡ Бөтә Рәсәй һылыуҡай бәйгеһендә Альбинаға республикабыҙ һәм районыбыҙ данын лайыҡлы яҡлауын, ҙур еңеүҙәр теләйбеҙ. Ул 3 йылдан ашыу Өфө ҡалаһында Линара Таһирова етәкләгән «Һылыуҡай» студияһында шөғөлләнә.  Йәш булыуына ҡарамаҫтан, 2015 йылда Мәскәүҙә халыҡ-ара юғары мода моделе булып эшләгән, «Рәсәй студент һылыуҡайы – 2016» конкурсы финалисы була.  Өфө ҡалаһында йәшәгән Альбина Әхтәмова «Ҡартлыҡта ла шатлыҡ бар» хәйриә фонды координаторы булараҡ та әүҙем эшләй.  Иҡтисадсы-программист һөнәрен һайлаған ҡыҙ әлеге көндә Өфө дәүләт авиация техник университеты магистратураһы студенткаһы.   Альбинаға 22 йәш. 