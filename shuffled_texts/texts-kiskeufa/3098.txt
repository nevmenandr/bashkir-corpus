Рубрикала баҫылған риүәйәт, хикмәтле һүҙҙәр, һис шикһеҙ, бала хәтерендә уйылып ҡала.   Мине бигерәк тә "Киске Өфө" гәзитендә донъя күргән мәғариф өлкәһендәге көнүҙәк проблемаларҙы яҡтыртҡан мәҡәләләр ҡыҙыҡһындыра.  Илем, телем, халҡым тип янған һәр кемдең күңел талабын ҡәнәғәтләндерерлек, рухын нығытырлыҡ гәзит ул.  "Киске Өфө" гәзитендә төрлө һөнәр эйәләре, үҙ эшендә уңыш ҡаҙанған йәш белгестәр, алдынғы ҡарашлы йәштәр, өлгөлө ғаиләләр тураһындағы мәҡәләләрҙе лә ҡыҙыҡһынып уҡыйым.  Тәрбиә эшендә гәзиттең ярҙамы ҙур.  Уҡыусылар гәзиттең "Аҡыл - ҡаҙна" рубрикаһын яратып уҡый, инша яҙғанда йыш ҡына эпиграф итеп шунда баҫылған мәҡәлдәрҙе, аҡыл эйәләренең әйткән һүҙҙәрен ҡулланалар.  Бына шулай, "Киске Өфө" гәзите төрлө яҡлы һәм педагогтар өсөн бик кәрәкле баҫма.  Уларҙа ябай уҡытыусы, уҡыусы, Мәғариф министрлығы белгестәренең фекерҙәре урын ала - проблема төрлө яҡлап тикшерелә, хәл итеү юлдары барлана.  Гәзиттең һәр һанында баш ҡаланың белем усаҡтары тураһында мәғлүмәттәр, уҡыусылар һәм педагогтар ҡатнашлығында матур саралар, милли мәғарифҡа ҡағылышлы хәл ителәһе мәсьәләләр буйынса материалдар баҫыла.  

"Киске Өфө" гәзитен тәүге тапҡыр алып уҡығас уҡ ул үҙенең халыҡсанлығы менән күңелде арбаны.  Ул ғына ла түгел, синыф сәғәттәре үткәргәндә, балалар менән тәрбиәүи темаларға фекер алышҡанда бына ошо гәзиттә “Заман башҡорто” рубрикаһында сыҡҡан интервьюлар буйынса үҙебеҙҙең уңышлы башҡорт йәштәрен миҫалға килтереп, өлгө итеп күрһәтеп һөйләйем.  Сөнки һәр фекерҙе аныҡ миҫалдар менән дәлилләп, бына беҙҙең башҡорттар араһында ла ошондай арҙаҡлы шәхестәр бар, тип, уларҙың уңыш ҡаҙаныу серҙәре тураһында һөйләү бала күңеленә ныҡ тәьҫир яһай.   Кемдәрҙер фәһем ала, кемдер тап шул шәхес кеүек булырға хыяллана башлай.  Ғәмле, сәмле, аҡыллы һәм фекерле йәштәр тәрбиәләргә теләгән уҡытыусыларға уны өҫтәл янында ғына тотоп уҡырлыҡ.


   Бигерәк тә рухи тәрбиә, әҙәп-әхлаҡ, үҙ йолаларыбыҙ һәм тарихыбыҙға ҡағылышлы мәҡәләләр фәһемле.

 Әйтергә кәрәк, "Киске Өфө" гәзитенә йыл да синыф менән яҙылабыҙ.  Был баҫмала һәр башҡортҡа яҡын темалар яҡтыртыла, һәр кемде борсоған һорауҙарға яуаптар табырға мөмкин.  Уҡытыусы булараҡ, үҙемә бик күп фәһемле мәғлүмәтте гәзит биттәренән алам, шул уҡ Берҙәм дәүләт имтиханы, баш ҡала белем усаҡтарының торошо, коллегаларымды борсоған һорауҙар, башҡорт телен уҡытыу буйынса фекерҙәр, уҡыусы тәрбиәһенә кәрәкле аҡыллы кәңәштәр һәр һанда бар. 