Бөгөн ҡайһы бер атай-әсәйҙәрҙең башҡорт телен туған тел булараҡ һәм дәүләт теле булараҡ уҡытыу мәсьәләһендә ҡәтғилек күрһәтеүенә  аптырайым.  Ҡала балаһы булһам да, өйҙә гел башҡортса һөйләшеп үҫтем, атайым да телде беҙҙең менән бергә өйрәнде.  Юғиһә, бер дуҫым һөйләүенсә, балаға өйгә эш итеп туғанлыҡ мөнәсәбәттәрен белдергән һүҙҙәрҙе башҡортса яҙып килергә биргәндәр.  Мәҫәлән, өлкән улым алтынсы класта уҡығанда өйгә эш итеп инша яҙырға биргәйнеләр, ә башҡорт телен дәүләт теле булараҡ өйрәнгән балалар, бигерәк тә ҡала балалары был йәштә әле башҡорт телен инша яҙырлыҡ кимәлдә белмәй бит.  Үҙ иркегеҙ менән ошо баһалап бөткөһөҙ хазинанан баш тартмағыҙ!


  Улар бары тик балаларына яҡшылыҡ теләй һәм сифатлы белем алыуын, проблемаһыҙ уҡыуын хәстәрләй.  Уларға тәүҙә көнкүрештә кәрәк булған ябай ғына һүҙҙәрҙе өйрәтеп башларға кәрәк ине уҡытыуҙы.  Хәҙерге йәштәр, урыҫ милләтле кеше нисек башҡорт телендә һөйләшеп үҫкән ул, тип аптырар ҙа кеүек.  Өйҙә береһе лә белмәгәс, брат, сестра, тетя, дядя һүҙҙәренең тәржемәһен дәреслектән эҙләй башлағандар, әммә үтелгән параграфта был һүҙҙәр бөтөнләй күрһәтелмәгән булып сыҡҡан.  Ә шулай ҙа бөгөнгө хәлдең  сәбәбе башҡорт халҡының рухи донъяһын һанламауҙан түгел, ә белем биреү учреждениеларында башҡорт телен уҡытыу методикаһының, дәреслектәрҙең камил булмауынан килеп сыҡҡандыр, тип уйлайым.  Башҡа милләт вәкилдәренә лә, Башҡортостанда йәшәгәс, республикаға нигеҙ һалыусы милләткә хөрмәт йөҙөнән, аралашыу һәм араларҙы яҡынайтыу маҡсатында икмәк-тоҙлоҡ булһа ла икенсе дәүләт телен шулай уҡ өйрәнеү фарыз.  Шуға ла башҡорт телен өйрәтеп, башҡорт мәҙәниәте донъяһына ылыҡтырып, уға һөйөү тәрбиәләп үҫтергән атай-әсәйемә бик рәхмәтлемен.

 Башҡорт кешеһе, һис шикһеҙ, балаһын бишектән башҡортса һөйләштереп үҫтерергә һәм мәктәптә лә уҡытырға тейеш.  Ул үҙе башҡорттарҙы, башҡорт мәҙәниәтен бик ныҡ хөрмәт иткән кеше булараҡ, әсәйемә: "Балаларҙың теле башҡорт телендә асылһын, рус телен һуңынан да өйрәнерҙәр", - тип, беҙгә әсә телендә һөйләшеү мөмкинлеген биргән.  Башҡорт телен дә инглиз йә француз телдәрен өйрәткән кеүек итеп уҡытһалар, балаға дәрес ҡыҙыҡ булһа, өйгә ҡайтҡас уға дәрес әҙерләүе ҡатмарлыҡтар тыуҙырмаһа, атай-әсәйҙәр ҙә был дәрескә ҡаршы килмәҫ ине, минеңсә.  Дөрөҫөн әйткәндә, минең башҡорт әсәйемдең телен дә, урыҫ атайымдың телен дә берҙәй хөрмәт итеп, ике телде лә яҡшы белеп үҫеүем атайымдың ҡаҙанышы.  Башҡорт теле - минең әсә телем, уны мин бишектән ишетеп, белеп, яратып, һөйләшеп үҫтем.  Өләсәйем килһә, ул русса белмәгәс, гел башҡорт телендә аралаша торғайныҡ.  Үҙебеҙ менән булған ошо миҫалдарҙан сығып, шундай теләк еткерге килә: башҡорт теле дәреслектәре, эш дәфтәре һәм башҡа кәрәкле материалдар эҙмә-эҙлекле, системалы итеп төҙөлһөн ине.  Был мәсьәлә киләсәктә ыңғай хәл ителер, тип өмөтләнәм һәм башҡорт халҡыма ни бары шуны әйтергә теләйем: халыҡтың байлығы алтын-көмөш түгел, уның иң ҙур байлығы - теле, рухи ҡомартҡылары.  Әлбиттә, өҫтәп тағы ла бер тел белеү насар түгел, быға аҡылы булған атай-әсәй бер ҡасан да ҡаршы булмаясаҡ һәм бик күп урыҫ таныштарым башҡорт телен мәктәптә уҡытыуға ыңғай ҡарашта.  
