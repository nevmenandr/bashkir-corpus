
 Тимәк, туған телебеҙҙең киләсәге өсөн борсолмаҫҡа, "отималләштереү", "глобалләштереү", "көрсөк" тигән диңгеҙҙәрҙә юғалып ҡалмаҫлыҡ көсөбөҙ барлығын тойоп йәшәргә мөмкин әле.  Хәҙер призлы урындарға һәм номинанттар исемлегенә инмәгән уҡытыусы менән абсолют еңеүсе исеменә лайыҡ булған уҡытыусы араһындағы айырма ер менән күк араһында кеүек түгел, еңеүсене билдәләү ауырлаша.  Башҡорт теле һәм әҙәбиәте уҡытыусыһы - ул балаға тел һәм әҙәбиәт теорияһын өйрәтеүсе генә түгел, ә тәү сиратта, халыҡтың рухи байлығын, милләттең күркәм ғөрөф-ғәҙәттәрен, үҙаңын сабый күңеленә еткереүсе лә, шуға ир-егеттәрҙең дә ошо бурыстарҙан ситтә ҡалмауы ҡыуандыра.  Һәр эштә лә һөнәрселәр һәм өйрәнсектәр була, ләкин уҡытыусы һөнәрендә ғүмер буйы өйрәнсек булып йөрөүселәргә урын юҡ.  



- Сибай ҡалаһы кимәлендә генә уҙғарыла башлаған конкурс, республика, артабан төбәк-ара ярышҡа әүерелде, - тине баһалама ағзаһы, педагогика фәндәре кандидаты, профессор Вәкил Хажин.  Конкурс педагогтарҙың кимәлен күрһәтеүсе, башҡорт теле һәм әҙәбиәте уҡытыусыларының абруйын арттырыусы, әһәмиәтен билдәләүсе, тәжрибә өләшеүсе сара...  Әлегә иң борсоғаны - уҡыусыларымды яңы уҡыу әсбаптары, китаптар менән тәьмин итеү мәсьәләһе, улар киләсәктә ыңғай хәл ителер, тип өмөт итәм, - тине тәьҫораттары менән бүлешеп, Ҡурған өлкәһенең Надежденка төп белем биреү мәктәбе уҡытыусыһы Жәлил Садиҡов.  Аныҡ фәндәрҙән уҡытһынмы, әллә башланғыс белем бирһенме - уҡытыусы һәр саҡ үҙ эшенең белгесе булырға тейеш.  Башҡорт теле һәм әҙәбиәте уҡытыусыларын бергә туплаған, осраштырған, аралаштырған ярыш минең өсөн бик фәһемле, яңы асыштарға бай булды.  Улар белеме, фекерләү ҡеүәһе буйынса тәүгеләрҙән һис ҡалышмай, киреһенсә, техник, теоретик һәм хатта интеллектуаль яҡтан да күпкә юғарыраҡ.  Шулай уҡ рухлылар, телде белеү кимәле лә кәмемәгән, йылдан-йыл ҡатнашыусылар хөртөрәк әҙерләнерме икән, тип ҡурҡыуыбыҙ ҙа юҡҡа ғына.  ШУЛАЙ ИТЕП...  Ойоштороусылар бигерәк тә конкурсанттар араһында ир-егеттәр булыуын ыңғай күренеш тип баһаланы.  - Тәүге өс йылда "Башҡорт теле һәм әҙәбиәте йыл уҡытыусыһы" конкурсы халыҡтың рухы күтәрелгән ваҡытҡа тура килеп, майҙанға бик көслө педагогтар сыҡҡайны, хәҙер иһә бында йәштәр килә.   Баш ҡаланың 71-се урта дөйөм белем биреү мәктәбе башҡорт теле һәм әҙәбиәте уҡытыусыһы Фәнис Фәйзулла улы 2015 йылдың иң яҡшы педагогы, тип табылды.  Беҙҙә электрон дәреслектәр, улар менән эшләү бик таралмаған, бында коллегаларымдың һәр сығышын ентекләп тыңлап, эш алымдарын өйрәнеп ҡайтып барам.   
  Ырымбур өлкәһенән килеүсе Зөлфиә Кинйәбулатова ла 2001-2004-се йылдарҙа баҫылған дәреслектәр буйынса белем биреүҙәре, Федераль дәүләт стандарттарына ярашлы уҡытыу өсөн яңы әсбаптар һәм программалар кәрәклеге тураһында һөйләне.  
- Был конкурсҡа коллегаларымдың эш тәжрибәһен күрергә, үҙемде күрһәтергә теләп килдем.  Быйылғы конкурста бөтәһе 56 педагог үҙ-ара көс һынашты, улар араһында Ырымбур һәм Ҡурған өлкәләренән килгән башҡорт теле уҡытыусылары ла бар ине.  Бәйгелә ҡатнашыусы уҡытыусыларҙың ҡаҙаныштарын, үҫешен, эш һөҙөмтәһен күреү бәхетенә эйә булыусы баһалама ағзалары әйтеүенсә, конкурс йылдан-йыл яңы кимәлгә күтәрелә бара.  
"Башҡорт теле һәм әҙәбиәте йыл уҡытыусыһы - 2015" төбәк-ара конкурсында ҡатнашыусы һәр педагог Зәйнәб Биишева әҫәрендәге һөнәрсе кеүек, кеселекле, кешелекле, үҙ эшенә мөкиббән китеп тоғро хеҙмәт итеүсе, үҫеп килгән быуынға үҙендә булған бар белемен түкмәй-сәсмәй ихлас өйрәтеп ҡалдырырға ынтылыусы шәхес булып сыҡты.  
 Абсолют еңеүсе финалға сығыусы биш педагог - Борай районынан Марат Аҙнабаев, Стәрлетамаҡ ҡалаһынан Айһылыу Фәхриева һәм Гүзәл Фазылова, Өфө ҡалаһынан Фәнис Шәрәфетдинов һәм Айгөл Игелекова араһынан билдәләнде.    Башҡортостанда бына  ике тиҫтә йыл үткәрелә килгән "Башҡорт теле һәм әҙәбиәте йыл уҡытыусыһы" төбәк-ара конкурсы тап шундай үҙ эшенең оҫталарын  барлай, баһалай ҙа инде.
