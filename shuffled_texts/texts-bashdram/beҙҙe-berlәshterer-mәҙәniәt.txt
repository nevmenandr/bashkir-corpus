«Коллективтың «Саха театры легендалары» исеме аҫтында Евразия кимәлендәге гастролдәр туры: Ҡырғыҙстан, Ҡаҙағстан, Татарстан, Башҡортостанды, Мәскәү ҡалаһын үҙ эсенә ала, һәм был - тарихта беренсе тапҡыр ҙур масштаблы гастролдәр»,- тине театрҙың художество етәксеһе Андрей Саввич Борисов 1 ноябрь көнө журналистар менән осрашыуҙа.  Гастролдәр яҡут милли театрының 110 йыллығына арнала.  Бөгөн Саха театры Рәсәйҙә генә түгел донъя кимәлендә танылыу яулаған театр, Өфө тамашасыһына был коллектив, ысынлап та, бик үҙенсәлекле репертуар тәҡдим итә.  Илдең мәҙәни берҙәмлеген нығытыу, Рәсәйҙә йәшәгән төрлө милләт халыҡтарының мәҙәниәтен һаҡлау, мәҙәниәттәр аралашыуының яңы юлдарын эҙләү – төп маҡсатыбыҙ, тип дауам итте һүҙен яҡут режиссерлыҡ мәктәбенә нигеҙ һалыусы, СССР һәм РФ Дәүләт премиялары лауреаты, Рәсәйҙең халыҡ артисы Андрей Борисов. Сәхнәбеҙҙә ҡунаҡтар 4 - 6 ноябрҙә сығыш яһай. Саха (Яҡут) Республикаһының П.А. Ойунский исемендәге академия театры Башҡортостанға килде. 