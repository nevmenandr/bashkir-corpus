Фестиваль гимны яңғыраны. Һәм...  сәхнәлә фестиваль сиктәрендәге тәүге спектакль – Салауат Башҡорт драма театрының «Ерҙәштәр» тормош хикмәттәре. «Театр яҙы» сәхнә оҫталарының ғына түгел, тамашасыларҙың да ҙур байрамы.  Театр майҙанында был кисте ысын мәғәнәһендә күтәренке кәйефе, шатлыҡ хисе тантана итте.  Тамашасыларҙы һәм ҡунаҡтарҙы фестивалдә ҡатнашыусы барлыҡ коллективтар, ойоштороусылар һәм ҡунаҡтар исеменән фестиваль директоры - театрыбыҙҙың художество етәксеһе Олег Ханов тәбрикләне. «Театр яҙы» Башҡортостанда һәм Рәсәйҙә тамашасылар, шулай уҡ киң йәмәғәтселек араһында ла билдәлелек яулаған абруйлы ижади проект.  Артабан байрам театр сәхнәһендә дауам итте.  Ойоштороусылар Башҡорт драматургияһы буйынса Театр фестиваленең 2017 - Рәсәйҙә иғлан ителгән экология, тирә - яҡ мөхитте һаҡлау йылында уҙғарылыуының икеләтә әһәмиәтен һәм был байрамдың театр сәнғәте йылъяҙамаһында ижади эҙләнеүҙәр, сәмле ярыш, яңы ҡаҙаныштар һәм уңыштар менән уртаҡлашыу, ысын мәғәнәһендә театр байрамы булып уйылып ҡаласаҡ, тип билдәләне.  Ҡәҙерле тамашасылар, Өфө ҡунаҡтары!  IX Республика фестивален асыу тантанаһында Башҡортостан Республикаһы Башлығы Рөстәм Хәмитов ҡатнашты. Баш ҡала театрҙары сәхнәләрендә аҙна дауамында барасаҡ (20-26 апрель) иң мауыҡтырғыс, ҡыҙыҡлы, заманса спектаклдәрҙе күреп ҡалырға ашығығыҙ! Фестивалде асыу кисенең иң тулҡынландырғыс ваҡиғаһы булып - театр коллективтарының парады һәм уларҙың коллективтарҙы берләштергән фестиваль флагы аҫтында импровизациялап үҫтергән «ағас»ҡа туҡыма киҫәге бәйләүе торҙо.  20 апрель 18.00 сәғәттә - Мәжит Ғафури исемендәге Башҡорт академия драма театры майҙанында тантаналы рәүештә «Театр яҙы» Республика фестивале асылды. 