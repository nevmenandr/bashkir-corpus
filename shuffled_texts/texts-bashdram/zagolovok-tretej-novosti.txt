Юбилей бенефисы, исеменән үк күренеүенсә, йырға, моңға бай булмаҡсы.  Ә иң мөһиме - Светлана Хәкимова уҙған миҙгелдәрҙә башҡарған сәхнә образдары яңынан “тереләсәк”, бөгөнгөләре лә уны “ҡотларға киләсәк”.
“Мин тамашасыма, сәхнәләштәремә, дуҫтарыма һәм, әлбиттә, яҡындарыма был көндө байрам бүләк иткем килә”,- ти актриса.
14 декабрҙә тамашасыны ысын мәғәнәһендә бай һәм сағыу программа көтә. Актрисаның юбилей байрамына күп кенә ҡунаҡтар килеүе лә көтөлә. 14 декабрь - театр сәхнәһендә Башҡортостандың халыҡ  артисткаһы Светлана Хәкимованың юбилей бенефисы.
“Йыр - ҡанатым, сәхнә - асылым…” тип исемләнгән кисәлә юбилярҙың ижадташтары, республиканың театр йәмәғәтселеге, күренекле сәхнә оҫталары ҡатнаша. 