Мөхәббәт һәм моң тулы «Хыялый» (С.Әбүзәр, реж.А.Йәнбәков) лирик комедияһы үҙе үк тамашасыға байрам вәғәҙә итһә, «Итекле бесәй» (Ш.Перро, В.Ганзенко, реж.  И.Ҡаҙаҡбаев) әкиәте заманса ҡуйылышы, сағыу костюмдары, музыка, артистарҙың ихлас уйыны , йөкмәткеһе менән балаларға матур бүләк буласаҡ. Гастролдәрҙе ябыу. Эйе, эйе, ҡунаҡҡа, сөнки ут күршебеҙ Силәбе өлкәһендә коллективты һәр саҡ көтөп алған зауыҡлы тамашасыбыҙ, ҡолас йәйеп ҡаршы алыр дуҫтарыбыҙ бар, бында театрҙың һәр яңылығы менән ҡыҙыҡһынып торған бик күп милләттәштәребеҙ йәшәй.  Сығыштар 21 сентябрҙән 25-нә ҡәҙәр бара һәм һәр урында спектаклдәрҙең икеһе лә уйнала.  Көндөҙ балаларға - «Итекле бесәй» әкиәте , кисен өлкәндәр өсөн «Хыялый» комедияһы:
21 сентябрь - Эҫем ҡалаһы, гастролдәрҙе асыу.
22 сентябрь - Һатҡы,
23 сентябрь - Миәс ,
24 сентябрь- - Куса ҠМҺ
25 сентябрь - Златоуст ҡалаһы.  Хатта ки, «Өфө-Силәбе, бешә ҡурай еләге» - әлеге күңелле, популяр йыр иҫкә төшә...  Силәбе тарафтарында сығыш яһау театр өсөн дә үҙе бер байрам. 