Әкиәттәр башҡорт һәм рус телдәрендә  уйнала. Балаларҙың йәйге каникулдары башланған осор.  Ошо күркәм  шарттар   июндә йәш тамашасыларыбыҙға махсус рәүештә спектаклдәр  уйнауға этәрҙе һәм    айҙың  тәүге көнө  үк театр балаларҙың шат тауыштарына күмелде.  Һәр көн  тамаша залы туп-тулы.  йырлы-моңло, күңелле,  мажаралы, сағыу спектаклдәр.  Июнь - йәйҙең тәүге айы,  тәбиғәт бар ғозурлығында, ҡояш йәнде иркәләй, йәшеллек, сәскәләр...  1 июнь – балаларҙы яҡлау көнө лә был сихри мәлгә    илаһилыҡ  өҫтәй.  Был миҙгелдә балаларҙың  әкиәттәрҙе уғата бирелеп ҡарауы  һөйөндөрә.  Репертуарҙа  иң кескәйҙәрҙән алып (0+) 6 йәштән    өлкәнерәктәр өсөн  барыһы ла бар: «Зөбәржәт ҡала тылсымсыһы» (А.Волков), «Белмәҫйән мажаралары» (Н.Носов), «Алтын асҡыс» (А.Толстой), «Серле көршәк» (З.Биишева, Д.Кәримова инсц.), «Итекле бесәй» (Ш.Перро, В.Ганзенко) һ.б.  Тамашалар  көн дә алҡыштарға күмелә. 