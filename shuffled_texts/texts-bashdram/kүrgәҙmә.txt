А.Жучков шиғри тәбиғәтле, ижади шәхес, театрҙа спектаклдәр өсөн, ғәжәйеп бай фантазияһын һәм йөрәк йылыһын ҡушып, үҙ ҡулдары менән ике тиҫтәгә яҡын бутафор әйберҙәре: һуғыш ҡоралдары, тимерҙән һалдат шлемдары, ҡылыстар, һандыҡтар һәм башҡа көнкүреш кәрәк-яраҡтары эшләй. Шулай уҡ ошо көндө бутафор серҙәренә төшөнөү мөмкинлеге лә бар – был һөнәр оҫталары «Театр кухняһы» исемле мастер-класс ойошторасаҡ, сәхнәгә сыҡҡан бәлештәр, бауырһаҡтар һәм башҡа аҙыҡтар нисек эшләнгәнен үҙ күҙегеҙ менән күрегеҙ! 12 сентябрҙә «Театр төнө-2018» акцияһы сиктәрендә театрыбыҙҙа оҙаҡ йылдар рәссам-бутафор булып эшләгән талант эйәһе Анатолий Жучковтың мауыҡтырғыс күргәҙмәһен ҡарай алаһығыҙ. Күргәҙмә театрҙың фойеһында (2-се ҡат) урынлашҡан. 