Сара Буранбаеваның юбилей кисәһе уның ижадташтары Сәғиҙулла Байегетов, Рәсүл Ҡарабулатов, Илдар Ғүмәров, Хөрмәтулла Үтәшев, Фирҙәт Ғәлиев, Шәһит Хамматов, Светлана Хәкимова,  Әлим Ҡәйүмов, Илшат Мөслимов, Хәсән Усманов, Венер Камалов, М.Ғафури исемендәге Башҡорт дәүләт академия драма театры артистары һәм дә Фәйзи Ғәскәров исемендәге Дәүләт академия халыҡ бейеүҙәре ансамбле сығыштары менән үрелеп барҙы.  Сара Әбделхай ҡыҙы М.Кәрим, А.Игебаев, Г.Хәлфетдинова һәм дә С.Тотманова шиғырҙарын уҡыны. 16 февраль, Мәжит Ғафури исемендәге Башҡорт дәүләт академия драма театры сәхнәһендә Башҡортостандың халыҡ артисткаһы Сара Буранбаева үҙенең күркәм юбилейын билдәләне.
“Шатлыҡтарҙы бүлешкән һайын улар арта бара” – тигән халыҡ шағиры.  Матур гөлләмәләр, иң изге теләктәр, ҡайнар хистәр һәм дә мөхәббәт һүҙҙәре бары тик Сара Әбделхәй ҡыҙына бағышланды. Актрисаның туған театры исеменән художество етәксеһе Олег Ханов Сара Буранбаеваға ҡоростай һаулыҡ, бәхеттәр, шатлыҡлы көндәр һәм яңы-яңы матур ролдәр теләне. Сара Әбделхәй ҡыҙы ла ғүмеренең матур миҙгелен үҙенең яҡындары, дуҫтары, рухташтары, моңдаштары һәм дә тамашасылары менән бергә ҡаршланы. 