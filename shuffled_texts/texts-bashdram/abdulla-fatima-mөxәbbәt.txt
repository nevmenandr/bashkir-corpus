15 март - «Һөйәһеңме- һөймәйһеңме...» премьераһы алдынан театрыбыҙҙа матбуғат конференцияһы булды.  Спектаклдең режиссеры Илсур Ҡаҙаҡбаев, театрҙың художество етәксеһе, төп ролдәрҙең береһен башҡарыусы Олег Ханов спектаклдең ҡуйылышына, пьесаға ҡағылышлы журналистарҙың һорауҙарына яуап бирҙе.  Спектаклдең бер өлөшөн ҡараған журналистар трагикомедияға ҡарата ғәйәт ҙур ҡыҙыҡһыныу белдерҙе.  Премьера 17, 18 март көндәрендә була. «Спектаклдә бөгөнгө ваҡыт сағыла, тормоштоң иң изге төшөнсәләре, мөхәббәт хаҡында һүҙ бара.  Флорид Бүләковтың пьесалары беҙҙең репертуарҙа һис шикһеҙ булырға тейеш», - тине Олег Закир улы. 