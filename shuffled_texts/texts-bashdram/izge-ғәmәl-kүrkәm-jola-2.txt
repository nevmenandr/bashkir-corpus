2 сентябрь көнө театрыбыҙҙа күркәм йолаға әйләнгән изге ғәмәл башҡарылды: был эш театр коллективының Өфөнөң Мосолман зыяратында ерләнгән сәхнәбеҙҙә яҡты эҙ ҡалдырған шәхестәре, фиҙаҡәр хеҙмәттәре менән исемдәре театр тарихына уйылып ҡалған сәхнә эшмәкәрҙәре ҡәберенә барып уларҙың яҡты рухы алдында баш эйеү, ҡәберлектәрҙе тәртипкә килтереүҙән ғибәрәт.  Көҙҙөң тәүге көндәрендә уҙған был изге йола йәш быуын ижадсылары өсөн тәрбиәүи йәһәттән дә мөһим - беҙ шәхестәребеҙҙе оноторға тейеш түгел. Иҫтәлектәр, хәтирәләр яңыртты был иртәлә коллектив ағзалары, «Ғофран» мәсетенә инеп хәйер бирҙе.  Сара яңы ижад миҙгеле алдынан шәхестәребеҙҙең изге рухынан фатиха алыу булып та ҡабул ителә.