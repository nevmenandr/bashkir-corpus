Театрҙың художество етәксеһе Олег Ханов Ҡорбан байрамының әһәмиәте, уның дуҫлыҡ-туғанлыҡ ептәрен нығытыу тураһында әйтеп үтте, һәм яңы миҙгелдә лә имен-аман булып, бәлә-ҡазаларһыҙ, уңышлы итеп үтергә яҙһын, тип теләктәр теләне. Ноғай ауылы мәсете имам-хатибы Ришат хәҙрәт Мөхәмәтуллин барыһына ла иҫәнлек-һаулыҡ теләп, үлгәндәрҙең рухына бағышлап аят уҡып, доға ҡылды. Бөгөн дә ошо изге байрам уңайынан коллектив ағзалары Ҡөръән ашына йыйылды. Сара яңы ижад миҙгеле алдынан шәхестәребеҙҙең изге рухынан фатиха алыу булып та ҡабул ителә. Театрыбыҙҙың матур йолаларының береһе - Ҡорбан ғәйетен үткәреү. 