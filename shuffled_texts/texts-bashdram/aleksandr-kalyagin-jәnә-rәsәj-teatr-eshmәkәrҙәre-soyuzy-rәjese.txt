Ошо көндәрҙә Мәскәүҙә илебеҙ театрҙарының ҙур форумы – Рәсәй театр эшмәкәрҙәре союзының VII съезы булып үтте.  Отчет доклады, фекер алышыуҙарҙан һуң киләһе 5 йыллыҡҡа Рәсәй театр эшмәкәрҙәре союзы рәйесе итеп йәнә Александр Калягин һайланды. 140 йыллыҡ бай тарихы булған ижади союз бөгөнгө көндә Рәсәйҙә иң ҙур һәм ныҡлы ойошма.  Унда делегаттар дәрәжәһендә театрҙың художество етәксеһе, Рәсәйҙең атҡаҙанған, Башҡортостандың халыҡ артисы Олег Ханов, Рәсәйҙең һәм Башҡортостандың халыҡ артисы Хөрмәтулла Үтәшев ҡатнашты. 