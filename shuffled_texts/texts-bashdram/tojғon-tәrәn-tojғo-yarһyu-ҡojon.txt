Кисәлә Риф Тойғондоң яңы ғына донъя күргән «Һағыныр кешеләрем» китабының исем туйы ла булды.  Артистарҙың илһамланып шиғырҙар уҡыуы, шағир һүҙҙәренә яҙылған йырҙар, Риф Ғәлим улы хаҡында билдәле шағирҙарҙың иҫтәлектәре бер кемде лә битараф ҡалдырманы.  Риф Тойғон шиғриәтенә хас ихлас, йылы шарттарҙа уҙҙы «Уятырға ашыҡтым ҡояшты...» кисәһе.  7 ноябрҙә сәхнәбеҙҙә күренекле шағир, йәмәғәт эшмәкәре, Башҡортостандың һәм Рәсәйҙең атҡаҙанған мәҙәниәт хеҙмәткәре, Сергей Чекмарев һәм Фәтих Кәрим исемендәге әҙәби премиялар лауреаты Риф Ғәлим улы Тойғоновтың тыуыуына 70 йыл тулыуға арналған хәтер кисәһе булды.  Кисәнең режиссеры – Х. Үтәшев, сценарий авторы- Р.Йәһүҙина. Был көндө тамаша залында театр һөйөүселәр, бик күп әҙәбиәт һөйөүселәр, шағирҙың ҡәләмдәштәре, яҙыусылар, шағирҙар, киң йәмәғәтселек вәкилдәре, билдәле сәнғәт әһелдәре, шағирҙың яҡындары йыйылғайны. 