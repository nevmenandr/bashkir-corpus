Яҙыусы Гөлсирә Ғайсарова-Ғиззәтуллинаның әҫәрҙәре уҡыусы күңеленә күптән юл тапҡан.  Гөлсирә Ғизәтуллина-Ғайсарова – танылған яҙыусы, Башҡортостан Яҙыусылар союзы ағзаһы, Башҡортостандың атҡаҙанған мәҙәниәт хеҙмәткәре, Р.Ғарипов исемендәге премия лауреаты, 2008 йылдың «Йыл китабы» конкурсы еңеүсеһе, М.Ҡашғари исемендәге Халыҡ-ара хикәйәләр конкурсының региональ этабы еңеүсеһе, тиҫтәгә китап авторы. Гүзәл затты тулҡынландыра торған хәл-ваҡиғалар һәм шул ваҡиғалар эсендә ҡалған ҡатын-ҡыҙҙың кисерештәре, эш-ғәмәлдәре, холоҡ-фиғеле тураһындағы әҫәрҙәр уҡыусыға ифрат оҡшай.  23 март 19.00 сәғәттә театрҙың Бәләкәй залында билдәле яҙыусы Гөлсирә Ғайсарова-Ғиззәтуллина менән осрашыу үтәсәк. Ул әҫәрҙәрҙең геройҙары үҙебеҙҙе, бер-беребеҙҙе, донъяны яҡшыраҡ аңларға, ҡәҙимге нәмәләргә лә башҡасараҡ ҡарарға ярҙам итә.