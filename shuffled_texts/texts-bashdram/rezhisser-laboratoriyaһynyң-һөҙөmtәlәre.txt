Лабораторияның кураторы - режиссер Илсур Ҡаҙаҡбаев.  Лаборатория һөҙөмтәһен ябай тамашасылар һәм  эксперт советы ағзалары ҡараны: театрыбыҙҙың художество етәксеһе Олег Ханов, Йәштәр театрының художество етәксеһе Мөсәлим Күлбаев, театр белгестәре Андрей Пронин (Мәскәү), Айһылыу Сәғитова, Рида Буранова.  М.Кәрим исемендәге Милли йәштәр театрының Бәләкәй сәхнәһендә Александр Вампиловтың 80 йыллығына арналған режиссер лабораторияһы сиктәрендә ҡуйылған өҙөктәрҙе күрһәттеләр.  Тамашасылар ҙа, эксперт советы ағзалары ла бер тауыштан Ҡаҙағстандан Айдын Салбанов ҡуйған эскизға өҫтөнлөк бирҙе. Өҙөктәрҙе ҡарағандан һуң фекер алышыу ойошторолдо. 