Бөгөн театрыбыҙҙың көрән залында режиссер Илсур Ҡаҙаҡбаев Дюла Урбандың «Бар сысҡандар ҙа сыр ярата» тип аталған әкиәте менән таныштырҙы.  Мәжит Ғафури исемендәге Башҡорт дәүләт академия драма театрының ижади төркөмө бәләкәй тамашасыларыбыҙ өсөн Яңы йылға бүләк әҙерләй башланы.  Эйе - эйе, аптырамағыҙ, тап шулай – кескәй тамашасыларҙы сағыу, күңелле, заманса ҡуйылыштағы яңы йыл әкиәте көтә!  Театр сәхнәһендә был пьеса «Mouse story» (Сысҡандар мажараһы) тигән исем менән сығасаҡ.  Тамаша башҡортса һәм рус телдәрендә әҙерләнә.