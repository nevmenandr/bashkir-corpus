Көндөҙ «Сулпан» Балалар театрының «Етем төлкө» әкиәте, кис - Ҡурсаҡ театрының «Урал батыр» әкиәте булды.  15.00 сәғәттә уҙған «Театр һәм маркетинг» (И.Овчинников) лекцияһы барыһында ла ҙур ҡыҙыҡһыныу уятты.  Йәш режиссер Илсур Ҡаҙҡбаевтың эше театр тәнҡитселәрен бик ҡыҙыҡһындырҙы.
11.00 сәғәттә Башҡортостан театр эшмәкәрҙәре союзы идараһы янындағы Йәштәр советының «Башҡортостанда театрҙар эшмәкәрлегенең актуаль мәсьәләләре» буйынса киңәйтелгән ултырышы үтте.  «Нур» театрының «Башмағым» музыкаль комедияһы ла фестивалдең бер биҙәге булды.  Был көндө Фестиваль ҡунаҡтары һәм тамашасылар Флорид Бүләковтың Рөстәм Хәкимов ҡуйған « Ҡарт кейәүҙәр, йәки Шомбай ҡоҙа» фольклор комедияһын ҡараны. Тимерғәле Килмөхәмәтовтың «Йәнкиҫәк» пьесаһы буйынса Илсур Ҡаҙаҡбаев ҡуйған спектаклдең юғары рухта барыуы һәм тамашасыларҙың әҫәрҙе ғәйәт йылы ҡабул итеүе сикһеҙ шатландыра.  24 апрелдә ошо ике спектакль буйынса фекер алышыу булды. 