Мәҙәниәт йылында театрҙа бик күп саралар үтәсәк.  Кемдәрҙеңдер шаярыу ҡатыш: « Театрҙың 95 йыллыҡ юбилей йылында Мәҙәниәт йылы иғлан ителгәнме, әллә Мәҙәниәт йылында театрҙың 95 йыллығы билдәләнәме?» тигән һорауына: был бәхетле тап килеү, тип яуапларға ғына ҡала.  Спектакллдәр уйнау менән бер рәттән, фестивалдәрҙә ҡатнашыу, гастроллдәр ойоштороу, «Самрау» Балалар студияһының эш һөҙөмтәләрен күрһәтеү, мәктәп, уҡытыу-тәрбиә учреждениелары менән берлектә эштәр алып барыу, район, ауыл һәм ҡалаларҙа ижади осрашыуҙар - барыһы ла буласаҡ Мәҙәниәт йылында. Мәҙәниәт йылын ошо спектакль менән асыу символик мәғәнәгә лә эйә: мелодрама йәмғиәттә кешеләрҙең үҙ-ара аралашыуы, бер-береһе менән, иң мөһиме, яҡындары, балалары, һөйгән йәрҙәре менән аралашыу мәҙәниәте, тимәк, йәшәү мәҙәниәте, тормош матурлығы, ғүмер асылы хаҡында. Спектаклдә Сара Буранбаева, Илдар Ғүмәров, Алһыу Ғәлина - Ғафарова, Ирек Булатов, Милена Сираева, Зилиә Хәлилова, Лилиә Ғәлина ҡатнаша. Ә бәхетленең ҡунағы бер көндә, тиҙәр...  Спектаклдең режиссеры Олег Ханов, рәссамы -Альберт Нестеров, композиторы – Ләйсән Шәрипова.  Туған телгә, сәнғәткә һөйөү, күңелдә рух тәрбиәләгән, театр сәнғәтен пропагандалауға, тамашасылар һанынарттырыуға йүнәлтелгән бай йөмәткеле саралар төрлө быуын тамашасылары өсөн буласаҡ. 22 февраль көнө сираттағы премьераһы - Игорь Герман пьесаһы буйынса «Ғәфү ит мине!» спектакле менән Башҡорт дәүләт академия драма театры рәсми рәүештә 2014 - Мәҙәниәт йылын аса.  Шулай итеп, Мәҙәниәт йылы – ваҡиғалары театрҙың юбилей байрамына әҙерлек менән дә үрелеп барасаҡ һәм театрҙың декабрь айындағы юбилей тантанаһы - Мәҙәниәт йылының иң сағыу ваҡиғаһы булып тарихта ҡаласаҡ.