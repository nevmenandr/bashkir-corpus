Уларҙың берҙәм, татыу булыуҙары концерт программаһында ла күренде.  Йәш артистар тамашасылар, дуҫтар һәм атай-әсәйҙәр алдында сығыш яһаны. Студияның етәксеһе – Зилә Баймырҙина, кураторы – театрҙың художество етәксеһе Олег Ханов. Был һорауға улар үҙҙәре шундай яуап бирҙеләр: Берәүҙәр: “Мин аралашырға өйрәндем, элек оялсан инем, хәҙер ҡыйыуыраҡмын”, ти, ә икенселәр: “Мин сығыш яһағанда юғалып ҡалмаҫҡа, маҡсаттар ҡуйырға, килеп сыҡмаһа ла тырышлыҡ һалырға кәрәк икәнен аңланым”, ти.  Йәш йондоҙҙарҙың ижади отчеты ике бүлектән торҙо: тәүгеһе – спектакль, икенсеһе – концерт.  “Оскар һәм Розовая Дама” (Э.Э.Шмитт) әҫәре буйынса режиссер Илсур Ҡаҙаҡбаев тәҡдим иткән версияла балалар бар күңелен биреп уйнаны, Оскар ролен башҡарыусылар сиратлап бер-береһен алмаштырҙы, улар театрҙың төрлө урындары буйлап – (фойе, зал, кулуар, коридор, баҫҡыстар) тамашасыларҙы эйәртеп йөрөттө, һәр кем Оскарҙы төрлө ҡиәфәттә, кисерештә сағылдырҙы.  М.Ғафури исемендәге Башҡорт академия драма театры эргәһендә эшләп килгән "Самрау" балалар театр студияһы уҙған миҙгелгә йомғаҡ яһаны.  Йомғаҡлау дәресендә “Самрау”ҙа шөғөлләнеүсе балаларға ғына түгел, ә тамашасылар өсөн дә бик тулҡынландырғыс мәлдәр күп булды.  Әйткәндәй, быйылғы миҙгелдә хореография буйынса уңыштары ла бар “Самрау”ҙарҙың.  Һәм тағы ла – ҡайһы бер балаларға танылған артистар менән бер сәхнәлә спектаклдәрҙә уйнау бәхете тейҙе.  Йыл дауамында студияла 13 бала шөғөлләнде, балалар менән Суфия Ҡорбанғәлиева (сәхнә теле), Илсур Ҡаҙаҡбаев (актер оҫталығы), Юлиә Ғәләүетдинова (актер тренингы), Урал Әминов (хореография), Диләрә Иҙелбаева (вокал) шөғөлләнде.  Улар күрһәткән этюдтар, йырлаған йырҙарҙы тамашасылар алҡыштарға күмде.  Һуғыш темаһына яҙылған шиғырҙарҙы ихлас күңелдән ятҡа һөйләнеләр, хореограф Урал Әминов ҡуйған бейеүҙәрҙе оҫта башҡарҙалыр.  Мәҫәлән, Илхан һәм Илназар Әхмәтйәновтар, Ильмира Даминева театрҙың маҡтау грамотаһы менән бүләкләнде, улар репертуарыбыҙҙа барған “Ҡаһым түрә”, “Февраль.Буран…”, “Мулла”, “Ай тотолған төндә, “Ике төш”, “Нәркәс”, “Шәүрәкәй” спектаклдәрендә ҡатнашалар. Уларҙың сығышы береһен дә битараф ҡалдырманы – герой һөйләгән күңелле ваҡиғалар ҙа, моңһоу хәлдәр ҙә тамашасылар күңелендә сағылыш тапты.
“Самрау” студияһында шөғолләнеүселәр төрлө йәштә – алты йәштән ун ете йәшкә тиклемге балалар бар, әммә улар күптән инде бер ғаилә булып тупланып йәшәйҙәр.  Беренсе бүлектә йәш артистар тамашасыларҙы театрҙың үҙәк ишектәре янында уҡ ҡаршы алды.  “Китапты бейеп күрһәтәбеҙ” исемле асыҡ республика конкурсында “Урал батыр” эпосы буйынса ҡуйылған бейеү өсөн I урынға лайыҡ булдылар.

“Самрау” балаларға нимә бирә? 