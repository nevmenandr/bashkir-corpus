Театрҙың был яңы спектаклендә балалар өсөн ҡайһы бер әкиәттәрҙән айырмалы тәрбиә ялҡытҡыс өгөт-нәсихәт уҡыу аша түгел, ә бөгөнгө тиктормаҫ кескәйҙәр үҙҙәре аңлап һығымта яһарлыҡ, ауыҙ асып ҡарарлыҡ кимәлдәге уйын аша бирелә. 96-сы миҙгел әлегә асылмаған, ә театрҙың кескәй тамашасыларын ҡаршылау өсөн спектакле әҙер ҙә инде.  Спектакль рус һәм башҡорт телдәрендә уйнала. Йәш режиссер Илсур Ҡаҙаҡбаев ҡуйған «Зөбәржәт ҡала тылсымсыһы» әкиәте бәләкәстәр өсөн ысын мәғәнәһендә яңылыҡ буласаҡ һәм баш ҡаланың барлыҡ ҡыҙҙары һәм малайҙары уны, моғайын да, ҡабат -ҡабат ҡарарға килер.  Мультипликация, заманса тауыш һәм яҡтылыҡ эффекты, сағыу костюмдар, актерҙарҙың сәхнәнән бөркөлгән ихласлығы, эскерһеҙ уйыны, дәртле йыр һәм бейеүҙәр, персонаждарҙың тамашасы менән аралашыуы- барыһы лы әкиәткә ҡабатланмаҫ төҫ бирә.  Ә Ҡыш бабайға кем дә кем шылтыратып теләген еткермәгән - «Зөбәржәт ҡала тылсымсыһы» был балаға һис шикһеҙ ярҙамға киләсәк. Хәйер, был миҙгелдә лә театр репертуарында иң талапсан тамашасының да зауығын ҡәнәғәтләндерерлек төрлө жанрҙағы спектаклдәр күп буласаҡ: драма һәм трагедия, мелодрама һәм мюзикл, музыкаль комедия һәм тәрән фәлсәфәгә ҡоролған етди әҫәрҙәр.  Һәм, үрҙә әйтеп үтелгәнсә, балалар өсөн тамашалар. Спектаклдең хореографы - Бөтә Рәсәй заман бейеүҙәрен ҡуйыусылар конкурстары лауреаты Ю.Андриянов, мультипликатор- Р.Шәрәфетдинов.  Ул - А. Волковтың «Зөбәржәт ҡала тылсымсыһы» (Волшебник изумрудного города) тигән әҫәре буйынса әкиәт.  Әкиәттәге сәхнә биҙәлеше үҙе ни тора!  Әкиәттә бик күп геройҙар ҡатнаша.  Яратҡан әкиәтте ҡарарға Башҡорт академия драма театрына ашығығыҙ, кескәй дуҫтар!