Һәр көн иртә елдәр иҫә...» тип аталған ижади хәтер кисәһе Илшат Хәлил улының тормош һәм ижад юлына бағышланды: кисәлә М.Ғафури исемендәге Башҡорт дәүләт академия драма театры, Стәрлетамаҡ театр-концерт берекмәһе ҡатнашты.  2018 йылдың 19 ғинуарында М.Ғафури исем.Башҡорт дәүләт академия драма театры актер, драматург, педагог, РСФСР-ҙың һәм БАССР-ҙың атҡаҙанған артисы Илшат Хәлил улы Йомағоловтың тыуыуына 85 йыл тулыуҙы билдәләне.  Күптәр күҙ йәштәренә ирек биреп, арабыҙҙан үкенесле рәүештә иртә киткән талант эйәһенең яҡты рухы алдында баш эйҙе, уға тағы ла бер ҡат рәхмәт һүҙҙәре әйтте. Ике бүлектән ҡуйылған ижади хәтер кисәһендә Илшат Йомағолов яҙған драма әҫәрҙәренән өҙөктәр уйналды һәм «Башватҡыс» фильмы күрһәтеләде («Башҡортостан» киностудияһы, режиссер – Айсыуаҡ Йомағолов). Хәтер кисәһенә Илшат Хәлил улын күреп белгән шәхестәр, театр эшмәкәрҙәре, тамашасылар йыйылғайны һәм был сара бик йылы, тулҡынландырғыс атмосферала үтте.  ҺИҢӘ ЛӘ...  Был дата уңайынан Илшат Хәлил улы Йомағоловҡа мемориаль таҡтаташ та асылды.
«Һәр көн иртә ҡояш сыға... 