Мәжит Ғафури исемендәге Башҡорт академия драма театрының режиссеры Илсур Ҡаҙаҡбаев һәм артистары Урал Әминов, Ринат Баймырҙин, Артур Кәбиров, Фәнис Рәхмәтов «Хыялға ҡаршы» спектаклен юғары профессиональ художестволы сәхнәгә ҡуйған һәм башҡорт театр сәнғәтен пропагандалау өсөн Республиканың әҙәбиәт, сәнғәт һәм архитектура өлкәһендәге Шәйехзада Бабич исемендәге йәштәр премияһына лайыҡ булдылар.  Коллегаларыбыҙҙы уңыштары менән ҡотлайбыҙ, ғаилә именлеге һәм киләсәктә тағы ла илһамланып, ижади уңыштарға ирешеп эшләүҙәрен теләйбеҙ! Был турала ҡарарға ҡул ҡуйылған. Бүләкләү 2 ноябрҙә Хөкүмәт йортонда үтәсәк, тип белдерҙеләр Йәштәр сәйәсәте һәм спорт министрлығында. 