Спектаклдә Антигонаны йәш артистка Лилиә Ғәлина, Креонды Рәсәйҙең атҡаҙанған, Башҡортостандың халыҡ артисы Олег Ханов башҡара.  М.Ғафури исемендәге Башҡорт академия драма театрының Бәләкәй залында Жан Ануйҙың «Антигона»һы буйынса спектаклдең репетициялары башланды.  Режиссер Фәрит Бикчәнтаев был пьесаны актерҙар менән уҙған ижад миҙгелендә уҡ уҡып, ролдәрҙе бүлгәйне.  Премьера көнө 4 һәм 5 октябрь. Шулай уҡ тамашала Рәсәйҙең атҡаҙанған, Башҡортостандың халыҡ артисы Илдар Сәйетов, Башҡортостандың халыҡ артистары Алмас Әмиров һәм Азамат Ғафаров, Башҡортостандың атҡаҙанған артистары Илсур Байымов һәм Алһыу Ғәлина-Ғафарова, йәш артистар Юнир Ҡоланбаев, Айнур Ситдиҡов, Гөлназ Хайсарова һәм Гөлмирә Исмәғилевалар ҡатнаша.  Быйылғы 97-се ижад миҙгеленең тәүге премьераһы тап ошо спектакль булмаҡсы.