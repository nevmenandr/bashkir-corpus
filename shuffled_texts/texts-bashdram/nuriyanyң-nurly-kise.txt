Йәшлек һәм мөхәббәт йырсыһы Нурия Ирсаеваға арнап күренекле шағирҙарыбыҙ һәм актриса ижадын яратҡан тамашасылар бихисап шиғырҙар яҙғандар.  Матур гөлләмәләр һәм изге теләктәр бөгөн тик Нурия Исхаҡ ҡыҙы өсөн яңғыраны. Һәм бөгөнгө кисә барышында ла уларҙы беҙҙең театрыбыҙҙың артистары уҡып ишеттерҙеләр. Ҡыштың тәүге айы театрыбыҙҙа матур байрам менән башланып китте. Ҡайнар хистәрен һәм мөхәббәт һүҙҙәрен еткерергә тип, юбилярҙың яҡындары, дуҫтары, рухташтары, моңдаштары һәм дә тамашасылары йыйылды.  НУРИЯ ИРСАЕВАНЫҢ ЮБИЛЕЙЫ. 75 ЙӘШ Актрисаның туған театры исеменән художество етәксеһе Олег Ханов Нурия Ирсаеваға ҡоростай һаулыҡ, бәхет һәм яңы матур ролдәр теләне. Мәжит Ғафури исемендәге Башҡорт дәүләт академия драма театры сәхнәһендә - Рәсәйҙең, Башҡортостандың һәм Татарстандың халыҡ артисткаһы, С. Юлаев исемендәге дәүләт премияһы лауреаты Нурия Исхаҡ ҡыҙы Ирсаеваның юбилей бенефисы. Нурия Ирсаеваның юбилей кисәһендә Фәйзи Ғәскәров исемендәге Дәүләт академия халыҡ бейеүҙәре ансамбле, актрисаның ижадташтары – Фидан Ғафаров, Илһам Вәлиев, Руслан Сәйфетдинов, Айҙар Ғалимов сығыштары тамашасыларҙың күңеленә хуш килде.