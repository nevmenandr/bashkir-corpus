Оло ҡайғы һәр беребеҙҙең йөрәген телгеләне.  Мәжит Ғафури исемендәге Башҡорт академия драма театры алды майҙанында Кемерово ҡалаһындағы ҡот осҡос фажиғәлә һәләк булғандарҙы иҫкә алыу акцияһы үтте, күккә йөҙләгән аҡ шарҙар осоролдо.  Был юғалтыуҙарҙы бер нисек тә кире ҡайтарып булмай...  "Ауыр...  Бергәләшеп акциялар булһа ла ойоштороп, ауыр ҡайғыларын уртаҡлашып, улар менән нисек булһа ла үҙебеҙҙең бергә икәнлегебеҙҙе күрһәтһәк, бәлки, уларҙың ҡайғыларын әҙ генә булһа ла еңеләйтербеҙҙер...  Юҡҡа йыйылмағанбыҙҙыр..." - тине Башҡортостандың халыҡ артисы Алмас Әмиров. Спектакль алдынан театрыбыҙҙың художество етәксеһе Олег Ханов фажиғәлә һәләк булғандарҙы тағы ла бер ҡат иҫкә алып бер минутлыҡ тынлыҡ иғлан итте. Беҙ бөтә ил менән бергә ҡайғырабыҙ...