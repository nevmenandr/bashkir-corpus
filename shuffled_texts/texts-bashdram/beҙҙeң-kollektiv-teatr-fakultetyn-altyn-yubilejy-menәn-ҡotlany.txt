Байрам кисәһендә З.Исмәғилев исемендәге Өфө дәүләт сәнғәт институтында күп йылдар эшләгән, режиссура һәм актерлыҡ оҫталығы кафедраһы профессоры, СССР-ҙың халыҡ артисткаһы Гөлли Арыҫлан ҡыҙы Мөбәрәкованы Маҡтау грамотаһы менән бүләкләнеләр. 12 ноябрҙә беҙҙең коллектив Заһир Исмәғилев исемендәге Өфө дәүләт сәнғәт институтының Театр факультетын алтын юбилейы менән ҡотланы.  Беҙҙең актерҙар - Миңзәлә Хәйруллина һәм Гүзәл Маликова тамашасыларға музыкаль бүләк әҙерләгәндәр, театрыбыҙ йәштәре – ошо факультетты тамамлаусы актерҙар ҙа - бик үҙенсәлекле, матур сығыш яһанылар. Актерҙарыбыҙҙың күбеһе нәҡ ошо юғары уҡыу йортон тамамлаған, бөгөнгө көндә лә театр факультетында беҙҙең сәхнә оҫталары Олег Закир улы Ханов, Суфия Шәрәфулла ҡыҙы Ҡорбанғәлиева уҡыталар.