Йәй буйы театрға һыуһаған тамашасы был уйында ихлас ҡатнашты. Гөлнара Ҡаҙаҡбаева һәм Гөлмирә Исмәғилева алып барған был интерактив тамашала һәр теләгән кеше тамашала ҡатнашыусы артисҡа һорауҙарын бирә ала ине.  Спектакль алдынан театрҙың художество етәксеһе Олег Ханов тамашасыларҙы 97-се ижад миҙгеле асылыуы менән ҡотланы һәм быйылғы миҙгелдең айырыуса матур сараларға бай булырын әйтеп үтте. Йола буйынса яңы ижад миҙгелен асыр алдынан театрҙың ижади коллективы Мәжит Ғафури һәм Арҫлан Мөбәрәков һәйкәлдәренә сәскә һала.  Быйыл да бөйөк ағайҙарыбыҙ һындары алдында йыйылып, үткәндәрҙе иҫкә алып, киләсәккә уй-теләктәр барлап алынды. Ә «йондоҙло» ҡунаҡтары ниндәй бит әле: Светлана Хәкимова, Азамат Ғафаров, Сәғиҙулла Баййегет, Морат Рафиҡов, Алһыу Бәхтиева, Фирүзә Аллаярова, Артур Ҡунаҡбаев, Урал Әминов!  Мәжит Ғафури исемендәге Башҡорт академия драма театры үҙенең 97-се ижад миҙгелен асыҡ һауала ҙур концерт һәм Мостай Кәримдең «Ай тотолған төндә» спектакле менән асты Уйын-көлкөнө алып барырға йәш артистар Айҙар Шәмсетдинов һәм Алмаз Йосопов ярҙам итте.  Байрам театр алдындағы майҙанда дауам итте. 