Кисә, 26 сентябрҙә, Өфөнөң "Родина" кинотеатрында "Салауат эҙҙәре буйлап" документаль фильмының презентацияһы уҙҙы.  Был фильмда М.Ғафури исемендәге Башҡорт академия драма театры артистары Морат Рафиҡов Салауат ролен, уның атаһы Юлай Аҙналинды Башҡортостандың халыҡ артисы Илдар Ғүмәров башҡара. Фильм презентацияһы алдынан Башҡортостан мәҙәниәт министры урынбаҫары Шамил Абдраҡов, Башҡортостан Республикаһының Кинематографсылар союзы рәйесе Фәрит Ғәбитов, фильмдың режиссеры Таңсулпан Бураҡаева, ғилми-тарихи консультант, филология фәндәре докторы, профессор Мирас Иҙелбаев, ҡуйыусы оператор Илсур Ишаев, тауыш режиссеры Роман Пожидаев, композитор Урал Иҙелбаев, картина директоры Гөлфиә Шәрипова, күренекле шағирҙәр, сәхнә оҫталары сығыш яһаны.