Был талант эйәһе -данлы ГИТИСсыларҙың лайыҡлы бер вәкиле - Шамил ағай Рәхмәтуллин ине. Артистарҙың әленән - әле уның үҙенсәлекле тауышы менән һүҙҙәрен, көләмәстәрен һөйләп, көлдөрөп, Шамил ағай хаҡында хәтирәләрҙе яңыртып, йөрәктәрҙе өҙгәндән генә түгел был, ә Шамил Рәхмәтуллин тигән сәхнә оҫтаһының ысын мәғәнәһендә күп яҡлы талант эйәһе, шул иҫәптән драматург та, башҡорт милли мәҙәниәтендә һәм тамашасылар күңелендә тәрән эҙ ҡалдырғаны өсөн дә.  Ихлас йылмайып, баҫалҡы ғына, үҙенә генә хас тауыш менән тәүге һүҙен әйтеүе була, һинең күңелеңдә мәңгегә урын ала ине ул. 1 сентябрь - Рәсәйҙең, Башҡортостандың һәм Татарстандың халыҡ артисы Шамил Рәхмәтуллиндың тыуыуына – 85 йыл. Асылы- ҡояш, һүҙе ғәмле, үҙе шаян, янында шундай рәхәт...  Уның яҡты һыны әле лә күҙ алдында.  Ап- асыҡ.  Шамил ағай Рәхмәтуллин хаҡында, вафатына инде байтаҡ ваҡыт үтһә лә, үткән заманда һөйләүҙе зиһен ҡабул итмәй. 