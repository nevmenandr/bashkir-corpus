“Һөйәһеңме-һөймәйһеңме?” – был һорауға яуапты кемдер таба, кемдер тапмай… Флорид Бүләковтың ошо исемле трагикомедияһы 17, 18 мартта сәхнәгә сыға.  Әлеге ваҡытта спектаклдең режиссеры Илсур Ҡаҙаҡбаев артистар менән репетициялар үткәрә, ул Флорид Бүләковтың пьесаһын сәхнәләштереүҙә үҙенә генә хас көтөлмәгән алымдар ҡулланып, егерме биш йыл элек тәүге тапҡыр нәҡ беҙҙең театрҙа донъя күргән әҫәргә заманса күҙлектән ҡарап, сәхнә әҫәренең йөкмәткеһен байытҡан.