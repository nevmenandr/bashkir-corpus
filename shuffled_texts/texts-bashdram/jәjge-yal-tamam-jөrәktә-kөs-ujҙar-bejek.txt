Театр етәкселеге был юлы коллектив ағзаларын тантаналы ҡаршы алыу ойоштороп, һәр кемдә байрам кәйефе булдырҙы, фойела оркестр уйнап күңелдәрҙе күтәрҙе. Йәйге ялдан һуң театр труппаһының йыйылышы Йыл буйы бер ғаилә кеүек эшләгән театр әһелдәренең йәйге ял тамамланғас һағынышып осрашыуы үҙе бер байрам төҫлө: ихлас күрешеүҙәр, йәйге тәъҫораттар менән бүлешеүҙәр...  Тантаналы йыйылышта Башҡортостан Мәҙәниәт министры урынбаҫары Рәнис Рәис улы Алтынбаев ҡатнашып «сәнғәтебеҙҙең йөҙөк ҡашы, республиканың иң мәртәбәле театры»на яңы миҙгелдә яңы уңыштар теләне, юбилярҙарыбыҙҙы ҡотланы, һорауҙарға яуап бирҙе.
...Ә яңы 97- се театр миҙгеле асылыуға – 28 сентябрь көнөнә - һанаулы ғына ваҡыт ҡала... Ижад коллективы йәйге ялдан һуң 15 августта йәнә театрҙа йыйылды.  Ҡояшҡа ҡыҙынып, тәнгә сихәт алып, көс-дәрт туплап, эшкә елкенеп килеп еткән артистарҙың йәҙге ялдан һуң беренсе эш көнө быйыл айырыуса хәтерҙә ҡалыр, моғайын. 