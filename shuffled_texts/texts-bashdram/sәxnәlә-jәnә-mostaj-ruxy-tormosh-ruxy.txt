Һәм был бик тә дөрөҫ ҡарар. Шулай итеп, 15 май 19.00 сәғәттә беҙ йәнә Башҡортостандың халыҡ шағиры Мостай Кәримдең үлемһеҙ ижадына тамаша ҡылыу мөмкинлегенә эйәбеҙ. Ошо ваҡиға айҡанлы күптән түгел Салаут Башҡорт дәүләт драма театры етәкселеге республика журналистары менән осрашты, Салауат театрының бөгөнгө ижады хаҡында уртаҡлашты, «Ерҙәштәр» тормош хикмәттәрен ҡуйыу, тамашасының нисек ҡабул итеүе, был спектаклдең республикабыҙ театр сәнғәтендә ваҡиға булараҡ яңғырауы хаҡында һөйләне.  15 май сәхнәбеҙҙә - Салауат Башҡорт дәүләт драма театрының Мостай Кәримдең «Ауыл адвокаттары» повесы буйынса ҡуйылған «Ерҙәштәр» спектакле.  Уны Мәскәү режиссеры, яҡташыбыҙ Антон Федоров ҡуйған.  Повестың инсценировка авторы ла режиссер үҙе. Баш ҡалабыҙ Өфө тамашасыһы ла был спектаклде күрергә тейеш, тигән ҡарарға килдек, тине театрҙың баш режиссеры Зиннур Сөләймәнов.  Шуғалыр ҙа, тине салауаттар, «Ерҙәштәр» тормош хикмәттәре бик мауыҡтырғыс, фәлсәфәүи, заманса яңғырашлы, яңы алымдар менән ҡуйылған сәхнә әҫәре булып халыҡ тарафынан йылы ҡабул ителде.  Бигерәк тә режиссер Антон Федоровтың Мостай Кәрим ижадына битараф булмауы, спектактлде ҙур яуаплылыҡ тойоп ижад итеүе хаҡындағы мәғлүмәттәр журналистарҙа ҙур ҡыҙыҡһыныу уятты. 