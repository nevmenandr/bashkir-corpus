Ошо көндәрҙә ул режиссер Азат Нәҙерғоловтың яңы спектаклендә - “Белое облако Чингисхана”, тип аталған пьесала - яңы роль өҫтөндә эш башлаясаҡ. Театр труппаһына яңы ижади көстәр өҫтәлде - Руслан Хәсәнов тыуған театрына эшкә сыҡты.  Театр репертуарында барған М.Буранғоловтың “Шәүрәкәй”, А. Островскийҙың “Бирнәһеҙ ҡыҙ”, Х.Мөҙәрисованың “Бәхет хаҡы”, Ф.Бүләковтың “Мөхәббәт ҡарағы” һәм башҡа спектаклдәрҙә уйнауы менән ул тамашасыларға яҡшы таныш.