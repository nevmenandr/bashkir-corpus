27 апрелдә Башҡорт милли сәнғәтендә яҡты эҙ ҡалдырған күренекле сәхнә оҫтаһы, Башҡортостандың һәм Рәсәйҙең халыҡ артисткаһы Зинира Атнабаеваның тыуыуына 80, арабыҙҙан китеүенә 2 йыл тулыу уңайынан хәтер кисәһе була. Зинира Ҡасим ҡыҙы данлы гитиссыларҙың сағыу бер вәкиле, бөтә ғүмерен театрға бағышлаған, төрлө характерҙағы сағыу, әһәмиәтле ролдәр башҡарған, улар араһында классик ролдәр ҙә, милли драматургиябыҙҙың иң аҫыл өлгөләренән образдар ҙа бик күп. Кисәлә театрҙың барлыҡ ижади көстәре ҡатнаша. Хәтер кисәһендә актрисаның ижады, уйнаған ролдәре, китаптары, шәхесе хаҡында сәхнәләштәре яҡындары хәтирәләр менән уртаҡлашасаҡ, уйнаған ролдәрен, яратҡан йырҙарын башҡарасаҡ. 