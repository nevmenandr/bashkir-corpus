Илсөйәр Ибраһим ҡыҙының ихлас ижадсы, һоҡланғыс ҡатын-ҡыҙ булыуы хаҡында сығыш яһаусыларҙың һәр ҡайһыһы һыҙыҡ өҫтөнә алды.  20 ғинуарҙа республикабыҙҙың театр йәмәғәтселеге, туған театры, бик күп тамашасылар Рәсәйҙең атҡаҙанған, Башҡортостандың һәм Татарстандың халыҡ артисткаһы Илсөйәр Ғәзетдинованың күркәм юбилейын билдәләне.  Илсөйәр Ибраһим ҡыҙының ижадына арналған «Ағиҙел ҡыҙы» китабының исем туйы үҙе бер ваҡиға булды.  Уңыштар һеҙгә, Аҙиҙел ҡыҙы ! Тыуған көнөн шундай матур тамаша менән билдәләне халыҡ артисткаһы, үҙенең бөгөнгө күңел халәтен кисәнең исеме менән - «Ә мин ғашиҡ тағы...» тигән бер генә һөйләм менән әйтеп бирҙе.  Бөтә ғүмерен, бар һәләтен театрға бағышлаған, меңәрләгән тамашасыға йөрәк һәм зиһен емеше – бик күп төрлө образдар бүләк иткән актрисаның был көндө лә тамашасыһына әйтер һүҙе бихисап ине – ролдәре, хәтирәләре, моңло ижады аша. Уға бағышлап шиғырҙар уҡылды, йырҙар йырланды, ә актриса үҙе уйландырҙы ла, йырлатты ла, илатты ла.  Тимәк барыһы ла алда әле!  Ике республиканың халыҡ артисткаһы, Рәсәйҙә лә билдәле сәхнә оҫтаһына киләсәктә лә ижади уңыштар теләне. Кисә бик күркәм ойошторолғайны. 