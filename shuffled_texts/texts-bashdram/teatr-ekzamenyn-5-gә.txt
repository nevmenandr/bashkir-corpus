Режиссерыбыҙ Илсур Ҡаҙаҡбаев ошо көндәрҙә Рус дәүләт драма театрында уҙғарылған заман драматургияһы буйынса ижад лабораторияһында ҡатнашты.  Илсур Юлай улы ижади эксперимент формаһында Ярослава Пулиновичтың «Сомнабулизм» пьесаһының эскизын тәҡдим итте.  Илсур Ҡаҙаҡбаевтың эшенән лаборатория еткәсеһе бик ҡәнәғәт ҡалды. Был заманса әҫәр, унда автор бөгөнгө көндә алдашмай, намыҫлы йәшәп, кеше үҙ-үҙе булып ҡала аламы, тигән һорауға яуап эҙләй.  Йәш ижадсыларҙың яҙғанын, сәхнәләштергәнен, уйнап күрһәткәнен Рәсәйҙең билдәле театр тәнҡитсеһе, театр белгесе, «Алтын битлек» Милли премия – фестиваленең эксперт советы ағзаһы, А.Свободин исемендәге премия лауреаты Татьяна Тихоновец ҡарап тикшерҙе, баһа бирҙе.  Йәш режиссерҙы пьесаның фабула идеяһы ҡыҙыҡһындырҙы.  Был лаборатория Башҡортостан Республикаһы театр эшмәкәрҙәре союзы ярҙамы менән ойошторолдо. 