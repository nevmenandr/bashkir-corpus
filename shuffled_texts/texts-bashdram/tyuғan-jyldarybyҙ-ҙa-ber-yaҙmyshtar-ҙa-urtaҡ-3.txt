Мостай Кәрим драматург булараҡ ошо сәхнәлә үҫә, ә театр Мостай Кәримдең һәр пьесаһын ҡуйып яңы тарихи үрҙәр яулай.  Кисәнең режиссеры- Фирғәт Ғарипов, сценарий авторы - Рәмилә Йәһүҙина.  Октябрь – театрыбыҙҙа, тамашасылар һәм әҙәбиәт һөйөүселәр араһында күптән инде Мостай айы, сөнки Мостай Кәрим тыуған ай - тәбиғәттең ошо алтын миҙгеле.  Ошо программа менән театр тиҙҙән Шишмә районында ла сығыш яһаясаҡ. шағирҙың һүҙҙәренә яҙылған йырҙар кисәне тағы ла йәмләне. Мәҫәлән, «Ҡара һыуҙар» поэмаһынан хыянтасы ире хаҡында ишетеп шаңҡыған ҡатынды йыуатһынмы, Зөбәржәт менән Аҡъегетте ҡурсаларға тырышһынмы, тыуған көнөм тип тамашасыға алма таратһынмы, йәки тын да алмай Гөлли Мөбәрәкова уҡыуында «Тауҙар» шиғырын тыңлаһынмы – әйтеп бөтөргөһөҙ йылылыҡ, яҡты хистәр уятты ул күңелдәрҙә.  Сараға шағирҙың ҡыҙы Әлфиә Мостай ҡыҙы ла килгәйне.  18 октябрь - был кистә тамашасы театрға ысын мәғәнәһендә йәнә бер ҡат Мостай рухына, тормош хаҡында тәрән фәлсәфәгә сумып, зауыҡлы һүҙ, затлы моң ишетергә йыйылғайны.  Тамашасының көткәне аҡланды, кисә ихлас, бик йылы шарттарҙа үтте: ваҡиғалар кисәнең исеменә ярашлы театр тарихы һәм шағир ижадындағы ваҡиғаларға үрелеп барҙы, шул рәүешле кисәнең күркәм образы яҙылды.  Ә иң тетрәндергәне - сәхнәләге ваҡиғаларға баһа биреп Кендек (Айнур Ситдиҡов) үҙе йөрөнө.  Кисәлә «Ҡыҙ урлау», «Оҙон-оҙаҡ бала саҡ», «Айгөл иле», «Салауат», «Беҙҙең өйҙөң йәме», « Ай тотолған төндә » әҫәрҙәренән өҙөктәр уйналды. 