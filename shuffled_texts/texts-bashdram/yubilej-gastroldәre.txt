Быйылғы яҙғы гастролдәрен Мәжит Ғафури исемендәге Башҡорт академия драма театры үҙенең 95 йыллыҡ юбилейына һәм Мәҙәниәт йылына бағышлай. Гастроль программаһында - йәштәрҙең ҙур театраль концерты: спектаклдәрҙән өҙөктәр, йыр - моңдар, дәртле бейеүҙәр, туған моңдар.  Театрҙың юбилей сараларын республикабыҙҙың тап үрҙә аталған ҡала һәм райондарынан башлауы һис тә осраҡлы түгел, сөнки Башҡорт дәүләт драма театры 1919 йылда БАССР-ҙың беренсе баш ҡалаһы Стәрлетамаҡта ойошторолған (тәүге спектакль ҡаланың «Мираж» кинотеатрында була) һәм ошо төбәк – театрҙың тыуған бишеге һанала. Театрҙар өсөн март – гастролдәр миҙгеле.  Сығыштар:
11 мартта - Мәләүез ҡалаһында.
12 март -Мораҡта,
13 мартта- – Ишембай ҡалаһында,
17 март- Салауат ҡалаһында,
18 март – Стәрлетамаҡ ҡалаһында була. Театр юбилейына арналған был гастролдәр 2014 - Мәҙәниәт йылының иң сағыу ваҡиғаларының береһе буласаҡ.