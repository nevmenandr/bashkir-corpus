12 июнь 19.00 сәғ.  Форумды ойоштороусылар: – Күргәҙмәләр комплексы (ВДНХ – ЭКСПО), «Мәрхәмәт» хәйриә фонды, Өфө ҡала администрацияһы һәм Башҡортостан Республикаһының Мәҙәниәт министрлығы. Өфөнөң Күргәҙмәләр (ВДНХ – ЭКСПО) комплексында «ART UFA – 2015» художество форумын рәсми асыу була. ВДНХ – ЭКСПО комплексы майҙанында һынлы сәнғәт һәм графика, биҙәү-ғәмәли сәнғәт әҫәрҙәренән, Башҡортостанда һәм унан ситтә билдәле булған оҫталарҙың һәм рәссамдарҙың фотоһүрәттәренән, художество мәктәптәрендә шөғөлләнгән балаларҙың ҡул эштәренән күргәҙмә ойоштороласаҡ. Форумда Өфөнән, Башҡортостан ҡалалары – (Стәрлетамаҡ, Нефтекамск, Ишимбай, Бәләбәй, Бирск, Яңауыл, Учалы, Мәләүездән), шулай уҡ Мәскәү, Санкт-Петербург, Екатеринбург, Иерусалим ҡалаларынан, Ҡурған өлкәһенән 300-ҙән ашыу кеше ҡатнашасаҡ. Форум аҙағында альбом-каталог нәшер ителәсәк. Сара 12 июндән 1 авгусҡа ҡәҙәр барасаҡ. 