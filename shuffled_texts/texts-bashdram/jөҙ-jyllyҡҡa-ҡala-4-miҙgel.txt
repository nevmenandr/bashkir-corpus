Ғөмүмән, пресс- конференцияла театрҙың яңы ижад миҙгеленә ҡағылышлы күп кенә һорауҙар булды.  Балалар өсөн әҙерләнгән премьера спектакле « Зөбәржәт ҡала тылсымсыһы» (А.Волков) режиссеры Илсур Ҡаҙаҡбаев, премьераһы 16 октябрҙә буласаҡ «Джут» (Йот) (О.Жанайдаров) драмаһында төп ролдәрҙең береһен башҡарасаҡ йәш артист Фәнис Рәхмәтов, «Йүгер, Харис, йүгер...» (Э.Йәһүҙин) комедияһын сәхнәгә ҡуйыусы, Башҡортостандың халыҡ артисы Алмас Әмиров журналистарҙың төрлө һорауҙарына яуап бирҙе.  28 сентябрҙә 96 - сы ижад миҙгелен асыр алдынан театр етәкселеге, режиссер һәм артистарҙың республика матбуғаты, радио, телевидение журналистары менән осрашыуы булды.  Был ихлас әңгәмәлә яңы миҙгелдә ниндәй премьералар буласағы, фестивалдәр һәм гастролдәр ойоштороласағы хаҡында театрҙың художество етәксеһе Олег Ханов уртаҡлашты.  Яңы миҙгелдә буласаҡ Ҡол Ғәлиҙең «Ҡисса - и Йософ» әҫәре буйынса (инсц.  авторы - Юныс Сафиуллин, режиссеры - Олег Ханов, музыка авторы – Урал Иҙелбаев) музыкаль риүәйәт тирәләй ҙә ҡыҙыҡлы һөйләшеү алып барылды .