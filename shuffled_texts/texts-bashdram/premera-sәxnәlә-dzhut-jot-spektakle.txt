16, 17 октябрҙә - Рәсәйҙең билдәле йәш драматургы (сығышы менән Ҡаҙағстандан) Олжас Жанайдаровтың шул исемле документаль пьесаһы буйынса драманың премьераһы була.  Мәскәү кафеларының береһендә Ҡаҙағстандан килгән Ербол исемле ир һәм йәш журналист Елена осраша.  Пьесаны сәхнәгә ҡуйыусы режиссер – Башҡортостандың атҡаҙанған сәнғәт эшмәкәре Айрат Абушахманов, ҡуйыусы- рәссам - Башҡортостандың атҡаҙанған сәнғәт эшмәкәре - Альберт Нестеров, музыкаль яҡтан биҙәүсе – Илшат Яхин, хореограф- Башҡортостандың атҡаҙанған артисткаһы Сулпан Асҡарова. Ролдәрҙә: Фәнис Рәхмәтов, Римма Ҡаһарманова, Хөрмәтулла Үтәшев, Милена Сираева, Гөлмирә Исмәғилева. Ербол ҡыҙға уҙған быуаттың 30 -сы йылдарындғы ҡот осҡос аслыҡ менән бәйле олатаһы Әхмәттең башынан үткән тетрәткес ваҡиғаларҙы һөйләй. Драма - аслыҡ фажиғәһе, кешеләр яҙмышы, бәхетһеҙлек һәм бөйөк мөхәбббәт хаҡындағы ысын күңелдән, ихлас һөйләнелгән тетрәткес тарих - ә бөгөн төп геройҙар - Әхмәт менән Сауленың ейәне Ербол йөрәгенә тынғы бирмәгән, һис ҡасан ҡабатланмаҫҡа тейешле ваҡиға хаҡында.