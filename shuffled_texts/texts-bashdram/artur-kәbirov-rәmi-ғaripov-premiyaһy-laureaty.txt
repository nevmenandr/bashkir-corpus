Рәми Ғарипов исемендәге 1-се Башҡорт республика гимназия-интернатында Халыҡ-ара туған телдәр һәм гимназияла үткән Р. Ғарипов көндәренә арнап, матур сара ойошторолдо.  Сара һуңында Рәми Ғарипов исемендәге премияның сираттағы лауреаттарын да тәбрикләнеләр.  Бүләкләнеүселәр араһында театрыбыҙҙың йәш артисы, Рәми Ғариповтың тормошо һәм ижадына арналған «Февраль.Буран ...» спектаклендә шағир ролен башҡарыусы (З.Бураҡаева, реж.  Х.Үтәшев) Артур Кәбиров та бар.  Беҙ Артурҙы абруйлы премияға лайыҡ булыуы менән ысын күңелдән ҡайнар ҡотлайбыҙ, киләсәктә лә яңы уңыштар, яңы ролдәр, илһамлы тормош теләйбеҙ! Унда Бөтә донъя башҡорттары ҡоролтайы Башҡарма комитеты вәкилдәре, ғалимдар, яҙыусылар, йәмәғәт эшмәкәрҙәре, Өфө ҡалаһының милли гимназия һәм лицей уҡыусылары, шулай уҡ вуз студенттары ҡатнашты. 