Уның ҡарауы «Ай тотолған төндә» (М.Кәрим) офоҡта шундай ай күренә, Ер юлдашын бына ҡул менән һыйпап алырлыҡ!  Абдулланы («Һөйәһеңме – һөймәйһеңме...» Ф.Бүләков) алырға килгән Әжәл күктә булмай ҡайҙа йәшәһен? Ә быныһы Әбейүшкә («Әбейүшкә@тущка.ru»Р.Кинйәбаев), спектакль аҙағында Сибайҙан Дубайға путевка менән нисек китергә самалай тиһегеҙ?  Ағас самолетта!  Сикһеҙ ғәләмдә кешелек, берләшеп, йыһанды яулай башлаған иҫтәлекле көн!  Бәхетенән Кеше күңеле асмандарға ашһын!  Бөгөн 12 апрель – Авиация һәм космонавтика көнө, бөйөк Юрий Гагарин тәү тапҡыр йыһанға осҡан тарихи миҙгел!  Ә-ә, ә Мәскәү журналисы Елена менән осрашырға баш ҡалаға килгән Ербол Ҡаҙағстандан йәйәү килгән тиһегеҙме?  Бына, Ғиззәт («Хыялый» С.Әбүзәр) ғүмер-р буйы ергә ҡарап бил бөккән ҡарт, Йондоҙға ғашиҡ булып (ай-һай), уҙ ҡулдары менән самолет эшләй һәм күккә оса!  Самолетта! 20 йылдан һуң алыҫ тарафтарҙан ғаиләһенә кире ҡайтҡан Айҙар ( «Ғәфү ит мине» И.Герман), әлбиттә, самолетта осҡан.  Осабыҙ йәмәғәт, тик ҡайсаҡ, ...оса алмай ҙа ҡуябыҙ, Фидан («Йүгер, Харис, йүгер..» Э.Йәһүҙин) кеүек.  Космос, самолет нимә ул сәхнәнән тамаша залына ҡарай, кескәй тамашасыларға табан осҡан, бала саҡтағы кеүек ысын бәүелсәк алдында?! Шулай, дуҫтар, Ер әйләнә, Ерҙә беҙ әйләнәбеҙ, тик ғәләм киңлектәре тыныс, иң мөһиме, рухыбыҙ ҡанатлы булһын!  Был байрам беҙҙең күңелдәрҙә әйтеп бөтөргөһөҙ рухи күтәренкелек тойғоһо уята һәм ҡараштарыбыҙ, ирекһеҙҙән, зәңгәр күккә төбәлә.
...Эйе,эйе, беҙҙең генә түгел сәхнә геройҙарыбыҙҙың да күңелдәре аяҙ күктә (шаярып).  Байрам менән, дуҫтар!