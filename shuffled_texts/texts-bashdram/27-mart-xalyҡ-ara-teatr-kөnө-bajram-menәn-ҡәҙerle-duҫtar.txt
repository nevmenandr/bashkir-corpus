Театр һөйөүселәр артистарҙан төрлө сюрприз – бүләктәр аласаҡ, Фойела «Мин театрҙы яратам» конкурсы, спектаклгә билет отоу кеүек уйындар буласаҡ.
27 мартта (17.00 сәғәттән) музейҙың бер залында артистарҙың һәм театр хеҙмәткәрҙәренең художестволы эштәре ҡуйылсаҡ.  Актер, рәссам - декоратор, бутафор, режиссер ярҙамсыһы һәм башҡа һөнәр эйәләре - оҫталарҙың һүрәттәре, ҡул эштәре һәр кемде ҡыҙыҡһындырырлыҡ. Бында махсус белемгә эйә рәссамдар ҙа, һәүәҫкәрҙәр ҙә ҡатнаша.  27 март көнө бөтә донъя театр әһелдәре профессиональ байрамдарын билдәләй.  Халыҡ - ара Театр көнөндә бергә булайыҡ, ҡәҙерле, дуҫтар! М.Ғафури исемендәге Башҡорт академия драма театрында байрам уңайынан тамашасыға «Маҡтымһылыу, Әбләй һәм Ҡара юрға» мюзиклы тәҡдим ителә. 