Спектаклдең премьераһы 2018 йылдың аҙағында көтөлә. Репетициялар июнь айында, йәйге ялға тиклем барҙы һәм әлеге ваҡытта ла артистар көн һайын яңы сәхнә әҫәре өҫтөндә эшләйҙәр. Ролдәрҙә Илсур Байымов, Азат Вәлитов, Лилиә Ғәлина, Юлиә Ғәләүетдинова, Артур Ҡунаҡбаев, Гүзәл Маликова, Морат Рафиҡов, Римма Ҡаһарманова, Айнур Ситдиҡов, Гөлназ Хайсарова, Айҙар Шәмсетдинов, Алмаз Йосопов ҡатнашасаҡ. Айрат Әхтәм улы әҫәрҙең инсценировка авторы ла, шулай уҡ башҡорт теленә тәржемә итеү ҙә уның өҫтөндә. Спектаклде музыкаль яҡтан Илшат Яхин биҙәйәсәк,
рәссамы – Альберт Нестеров,
рәссам – яҡтыртыусы – Илшат Саяхов. Мәжит Ғафури исемендәге Башҡорт дәүләт академия драма театры артистары йәйге ялдан һуң эшкә сыҡты.  Әлеге ваҡытта режиссер Айрат Абушахманов Урал Ғәлиевтың “Неоконченная повесть” исемле әҫәре өҫтөндә эшләй. 