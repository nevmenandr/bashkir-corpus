Ошо төркөмдөң 2007 йылда уҡыуҙы тамамлап ҡайтып республикабыҙҙың театр сәнғәтенә яңы көс булып килеп ҡушылыуында, ә бөгөн күптәренең әһәмиәтле һәм күренекле ролдәр башҡарып ысын ижади һөнәр эйәләре булып китеүендә Рәсимә Миндебулат ҡыҙының роле баһалап бөткөһөҙ.  Баш ҡалала Рәсимә Миндебулат ҡыҙы улар өсөн тәрбиәсе лә, туған тел уҡытыусыһы, милли мәҙәниәтебеҙгә һөйөү тәрбиәләүсе һәм әсәй ҙә булды.  Рәсимә Миндебулат ҡыҙының яҡты һыны беҙҙең йөрәктәрҙә оҙаҡ һаҡланыр. Арабыҙҙан халҡыбыҙҙың аҫыл ҡатын-ҡыҙҙарының береһе – шағирә, тәржемәсе, уҡытыусы, актив йәмәғәтсе, ысын мәғәнәһендә тәрбиәсе Рәсимә Миндебулат ҡыҙы Ураҡсина китте. Мәскәүҙән ҡайтҡас та һәр уҡыусыһының сәхнә яҙмышы һәм тормошона битараф ҡалманы... Рәсимә Миндебулат ҡыҙы Башҡорт академия драма театры өсөн 2002 йылда Мәскәүҙең М.С. Щепкин исемендәге Юғары театр училщеһына уҡырға ебәрелгән махсус курстың кураторы һәм уҡытыусыһы булды. 