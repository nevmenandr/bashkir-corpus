Ә театр был көндәрҙә төрлө илдәр вәкилдәре ҡатнашлығында баш ҡалабыҙҙа барған ҙур ваҡиғаларға, эшлекле даирәләрҙең көсөргәнешле эшенә ыңғай йоғонто яһап, сағыу минуттар бүләк итергә ашыҡты.  Әйтерһең ул Өфөлә барған үтә яуаплы һәм мөһим ваҡиғаға теләктәшлек белдерә, үҙенсә уларҙың уртаһында ҡайнай, яңы һулыш менән артистарҙы йәйге ялдары алдынан тағы бер ҡат күреп ҡалырға ашыға... «Ах, һылыу Шәүрәкәй, тәңкәләре, еләндәре - бары күркәм, беҙҙең иш!..», - тине сәхнәлә еңгәйҙәр сулпыларын сыңлатып үҙ мәшәҡәттәрен башҡарғанда эргәлә генә кемдер ҡаҙаҡ телендә.  8 июль.  Был тамашасы - ошо көндө Өфөлә асылған ШОС һәм БРИКС илдәре саммиттары ҡунаҡтары ине.  Был көндө сәхнәлә «Шәүрәкәй» музыкаль комедияһы барҙы.  Ә зал тын да алмай инде нисәнсе ҡат «Шәүрәкәй»ҙе (М. Буранғолов, реж.А.Абушахманов) ҡарай.  Туған республикабыҙҙа уҙған донъяуи ваҡиғаға үҙ мәҙәни өлөшөн индереп, төп халыҡтың театр сәнғәте менән таныштырып, юғары ҡунаҡтар күңелендә лайыҡлы эҙ ҡалдырырға ынтылды.
«Шәүрәкәй»- ШОС һәм БРИКС илдәре саммиттары уҙған көндәрҙә барған өсөнсө спектакль булһа, 9 июлдә уйналған «Маҡтымһылыу, Әбләй һәм Ҡара юрға» (Т.Ғарипова, реж.О.Ханов) мюзиклы - дүртенсе тамаша.  Артабанғы көндәрҙә театрҙың йәйге ялы башлана.