Мәжит Ғафури исемендәге Башҡорт дәүләт академия драма театры сәхнәһендә 5 декабрь Стәрлетамаҡ ҡалаһының рус дәүләт драма театры “Макбет” һәм 7 декабрҙә Беүә дәүләт драма театры “Килә яуа, килә яуа” спектаклдәрен күрһәтәсәк. У.Шекспирҙың пьесаһында барлыҡ труппа уйнаясаҡ, Өфө  тамашасыларына ла “Макбет” спектакле күңелдәренә хуш килер, тип өмөтләнә спектаклде ҡуйыусылар.
7 декабрҙә 19:00 сәғәттә Беүә дәүләт драма театры “Килә яуа, килә яуа” спектаклен уйнаясаҡ.  Авторы Зөлфәт Хәким, сәхнәгә ҡуйыусы режиссер Фәрит Бикчәнтәев.  Был бик ҡыҙыҡлы комедияны күрмәй ҡалмағыҙ, рәхәтләнеп көлөп, донъя мәшәҡәттәренән арынып, ял итерһегеҙ, ти Беүә театры артистары. Стәрлетамаҡ театрының “Макбет” спектакле (режиссёр Людмила Исмайлова) инде ике йыл буйына үҙ сәхнәһендә аншлаг менән уҙа. 