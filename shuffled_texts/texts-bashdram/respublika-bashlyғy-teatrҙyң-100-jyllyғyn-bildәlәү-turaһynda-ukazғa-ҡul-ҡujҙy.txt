Башҡортсотан Республикаһы Башлығы Рөстәм Хәмитов Мәжит Ғафури исемендәге Башҡорт академия драма театры барлыҡҡа килеүгә 100 йыл тулыу айҡанлы Указға ҡул ҡуйҙы (тулыһынса уҡырға - УКАЗ_100)
 Бөгөнгө көндә коллектив, милли колоритты, башҡорт сәхнә сәнғәтенең классик традицияларын һәм рус театр мәктәбе нигеҙҙәрен уңышлы һәм талантлы рәүештә бергә яраштырып ижад итә һәм, шул рәүешле, көндән - көн театр йылъяҙмаһына яңы биттәр өҫтәй.  Ошо йылдар эсендә театр сәхнәһендә ете йөҙгә яҡын спектакль ҡуйылған, улар - башҡорт, рус һәм донъя драматургияһы гәүһәр өлгөләре.  Улар театрҙың ҡабатланмаҫ тарихын яҙып, башҡорт халыҡ тарихының төп этаптарын да билдәләй барған. Мәжит Ғафури исемендәге Башҡорт дәүләт академия драма театры сәхнәһендә төрлө йылдарҙа бик күп талантлы режиссерҙар, рәссамдар, артистар, композиторҙар ижад иткән.  Башҡорт академия театры үҙ сәхнәһендә бер быуатҡа яҡын ваҡыт юғары әхлаҡи ҡиммәттәрҙе раҫлап, тыныслыҡ, миһырбанлыҡ һәм мөхәббәт идеалдарына хеҙмәт итә, халыҡ мәҙәниәтен, туған телде, милли рухты һаҡлай һәм көсәйтә, халыҡты берләштерә.
2019 йылда Мәжит Ғафури исемендәге Башҡорт дәүләт академия драма театры иҫтәлекле датаны - нигеҙ һалыныуына 100 йыл тулыуҙы билдәләй.  Театр репертуары башҡорт, рус, милли һәм сит ил авторҙарының әҙәби мираҫы менән бай, улар театр репртуарында төрлө жанрҙарҙа урын алған. Тарихын 1919 йылда башлаған Мәжит Ғафури исемендәге Башҡорт дәүләт академия драма театры халыҡҡа республиканың тәүге театры, милли сәнғәтте һаҡлаусы һәм дауам итеүсе мөһим мәҙәниәт усағы булараҡ билдәле. 