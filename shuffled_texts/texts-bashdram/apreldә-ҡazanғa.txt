Ике йылға бер күрешеп торһаҡ та, театрҙар ғына түгел, тамашасылар ҙа бер-береһен һағынып көтөп ала.  Театрҙарҙың күркәм традицияһы дауам итә, осрашыуға рәхим итегеҙ!.. Гастроль репертуарында - һуңғы йылдарҙа донъя күргән сәхнә әҫәрҙәре:
“Ҡаһым түрә” (Б.Бикбай, Х.Ирғәлин инсц., режиссеры – О.Ханов) драмаһы, “Ул бит кисә ине” (А.Әхмәтғәлиева, режиссеры – А.Абушахманов) лирик комедияһы, “Мин һинең ҡәйнәң булам” (С.Белов, режиссеры – О.Ханов) комедияһы, Айгиз Баймөхәмәтовтың “Ҡалдырма, әсәй!” повесы буйынса ҡуйылған “Хыялға ҡаршы” (А.Ишбулдина инсц., режиссеры - И.Ҡаҙаҡбаев) героик булмаған повесы, “Антигона” (Ж.Ануй, режиссеры – Ф.Бикчәнтаев) драмаһы, “Йософ һәм Зөләйха” (Ҡол Ғәли, Ю.Сафиуллин инсц., режиссер – О.Ханов) музыкаль легендаһы, йәш тамашасылар өсөн - “Итекле бесәй” (Ш.Перро, В.Ганзенко, режиссеры И.Ҡаҙаҡбаев), “Диңгеҙ.  Утрау.Хазина” (Д.Сәлимйәнов, режиссеры - И.Ҡаҙаҡбаев) әкиәттәре һәм йырлы-моңло театраль тамаша.  Апрель айында Мәжит Ғафури исемендәге Башҡорт дәүләт академия драма театры Ҡазанға ижади сәфәргә сыға - алмаш гастролдәр, һәр ваҡыттағыса, Ғ.Камал исемендәге Татар дәүләт академия театры сәхнәһендә үтәсәк.