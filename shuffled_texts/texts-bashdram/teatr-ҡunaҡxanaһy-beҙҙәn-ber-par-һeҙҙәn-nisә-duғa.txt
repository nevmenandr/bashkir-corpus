Ошо күркәм урын үҙе үк тамашасыны ижадсының сәхнә һәм тормош юлы, ролдәре, театр, сәхнә, йәшәйеш ҡиммәттәре хаҡында йәнле һөйләшеүгә этәрә, осрашыуға килгән театр һөйөүселәргә яратҡан артисы менән күҙгә-күҙ ҡарашып әңгәмәләшергә, уға теләктәрен еткерергә, хәтирәләр менән бүлешергә, иҫтәлеккә фотоға төшөргә мөмкинлек бирә.
27 ғинуар «Театр ҡунаҡханаһы»ндағы сираттағы осрашыуға Башҡортостандың халыҡ артисы Алмас Әмиров һәм уның ғүмер юлдашы, Башҡортостандың атҡаҙанған артисткаһы Гөлнара Әмирова саҡырылған.  Театрҙың иң гүзәл, күҙ яуын алырлыҡ йыһаздар менән биҙәлгән Көҙгөлө залында уҙа тамашасы менән театрыбыҙҙың билдәле сәхнә оҫталары, күренекле шәхестәре менән осрашыуҙар.  Республикабыҙ сәнғәтендәге был популяр, матур парға һорауҙарығыҙҙы әҙерләй, фекерҙәрегеҙҙе барлай тороғоҙ, ҡәҙерле дуҫтар! Күңел һиҙә – күп буласаҡ.  Теүәл 19.00 сәғәттә барлыҡ күңел нағыштарын, йөрәк хистәрен тейәп, бер дуға булып, «Театр ҡунаҡханаһы»на килеп туҡтаясаҡ.  Ә ҡунаҡ-тамашасыларыбыҙ нисә дуға булыр?  Парҙар ҡышҡы селләлә осрашыуға килеү өсөн ярһыу аттарын, семәрле саналарын, йылы толоптарын әҙерләп ҡуйған да инде. 