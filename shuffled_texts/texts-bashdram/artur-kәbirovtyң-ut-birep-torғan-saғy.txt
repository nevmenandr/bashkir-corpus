Артур Кәбиров һәм уның йыр-моңға ғашиҡ дуҫтары Роман Пожидаев (гитара), Резана Вәлиева (скрипка), Марина Яковлева (флейта), Рәсим Лоғаманов (һуҡма инструменттар), Аяз Нухов (виолончель) менән бергә февралде оҙатайыҡ. Йәштәребеҙ ҙә – талантлы, дәртле, сағыуҙар һәм сәхнәгә, ижадҡа тоғролар. Эйе, заман үҙгәрә, ваҡыт үҙгәрә, геройҙар үҙгәрә, әммә һәр бер быуындың үҙенең яратҡан геройы сәхнәгә сыға.  “Заман башҡа –заң башҡа” тиһәләр ҙә, әммә бөгөн дә мөхәббәткә, изгелеккә дан йырлаған сәхнә әҫәрҙәрен тамашасылар көтөп ала.  Бөгөнгө көндә популяр йәш артистарҙың береһе - Артур Кәбиров.  Февраль айында уның ижади тормошона тағы бер образ килеп инде – “Нәркәс” мелоромантик трагедияһында Тимерхан ролен башҡарҙы. Уның исеме театр һөйөүселәргә яҡшы таныш.  Гитарала уйнап башҡарған йырҙары интернет киңлектәрен яулаған. Артурҙың “ут биреп торған сағына” шаһит булып, уның йөрәк йылыһын тойоп, күңел даръяһын байҡап, ҡыштың һуңғы көнөн күңелле итеп үткәрәйек әле, дуҫтар! Февраль айы Артур өсөн бик ижади айҙарҙың береһе булып хәтерҙә ҡаласаҡ – сөнки уның тамашасы алдында тағы ла яуаплы сығышы бар – 28 февралдә театрҙың Бәләкәй залында Артур Кәбировтың “Ут биреп торған сағым” исемле акустик концерты буласаҡ.  Бөгөнгө көндә лә, өлкән быуынға алмашҡа йәштәр килә.  “Ҡара йөҙҙәр”ҙә (М.Ғафури) - Закир, “Хыялға ҡаршы” спектаклендә (А.Баймөхәмәтов, А.Ишбулдина) - Ильяс, “Февраль.Буран”да –Рәми ролдәре аша танып беләләр уны. 