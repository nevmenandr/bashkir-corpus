Бөгөн "Хыялға ҡаршы" спектаклен ҡарағандан һуң тамашасылар менән осрашыу үтте.  Гимназия тәрбиәселәре белдереүенсә, бөгөнгө спектаклде 130 уҡыусы килеп ҡараған, уларҙың барыһы ла китапты уҡып өлгөргән.  Хатта бер малай: "Бына ошо спектаклде етәкселәргә күрһәтеп, нисектер ошо аяныс хәлдәрҙе бөтөрөп булмаҫмы икән?" - тигән һорауын еткерҙе.  Ни генә булмаһын, спектакль тамашасыларыбыҙҙы тетрәндергән, уларҙа ысын хис-тойғолар уятҡан.  Йәнле барған һөйләшеү тиҙ генә үтте лә китте, киләһе ижади осрашыуҙы инде гимназия стеналарында үткәрергә һүҙ ҡуйыштыҡ. "Хыялға ҡаршы" спектаклен ҡарағас, шундай уй тыуҙы әле башымда", -  тине бер йәш тамашасыбыҙ. Гимназистар һорауҙарын яуҙырҙы ла яуҙырҙы, яуап биреп өлгөр генә.
- Айгиз ағай, был хәл ысын булдымы?
- Артур ағай, һыуға башығыҙҙы тыҡҡанда ҡыйын булдымы?
- Фәрит тигән малайҙы ысынлап та тәҙрәнән бәреп үлтерҙеләрме?
- Тоҡ эсендә тын алдығыҙмы ул?
- Динистың әсәһен уйнағанда ниңә шарфтарға урандығыҙ ул?.. Спектаклдә ҡатнашыусы ағайҙары - Артур, Морат, Айҙар һәм Алмаз да "интернатскийҙар", шуға ла әңгәмә бик йәнле һәм ҡыҙыҡлы барҙы.  Сарала спектаклдә уйнаусы артистар: Урал Әминов, Артур Кәбиров, Фәнис Рәхмәтов, Ринат Баймырҙин, Алмаз Йосопов, Айҙар Шәмсетдинов, Морат Рафиҡов, режиссер Илсур Ҡаҙаҡбаев һәм "Ҡалдырма, әсәй!" повесы авторы Айгиз Баймөхәмәтов ҡатнашты.  Тамашасыларыбыҙ ҙа ниндәй әле - Рәми Ғарипов исемендәге Беренсе Республика башҡорт гимназия-интернаты тәрбиәләнеүселәре! 