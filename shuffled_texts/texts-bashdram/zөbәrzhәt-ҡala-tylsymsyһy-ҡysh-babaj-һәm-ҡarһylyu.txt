Был юлы балаларға А. Волковтың «Зөбәржәт ҡала тылсымсыһы» (Волшебник изумрудного города) тигән әҫәре буйынса спектакль тәҡдим ителә.  Мультипликация, заманса тауыш һәм яҡтылыҡ эффекты, сағыу костюмдар, актерҙарҙың сәхнәнән бөркөлгән ихласлығы, эскерһеҙ уйыны, дәртле музыка (композиторы - Урал Иҙелбаев) йыр һәм бейеүҙәр, персонаждарҙың тамашасы менән аралашыуы – барыһы - барыһы ла хас әкиәттәгесә, тылсымлы, мөғжизәле!  Спектаклдең сәхнә биҙәлеше үҙе ни тора!  «Зөбәржәт ҡала тылсымсыһы» бәләкәстәр (6+) өсөн ысын мәғәнәһендә яңылыҡ!  Әкиәттә бик күп геройҙар ҡатнаша.  Ә иң мөһиме, сәхнәлә кескәйҙәрҙе Яңы йыл әкиәте көтә.  Күңелле мәлдәр, шатлыҡлы көндәр һеҙгә, бәләкәстәр һәм ата-әсәләр! Балалар өсөн Яңы йыл тамашалары: 23 -30 декабрҙә (10.30, 13.00, 15.30 сәғ.), 3-5 ғинуарҙа (10.30, 13.00, 15.30 сәғ.), 6-10 ғинуар(10.30, 13.00 сәғ.) көндәрендә була.  Спектакль рус һәм башҡорт телдәрендә уйнала. Режиссеры Илсур Ҡаҙаҡбаев.  Спектаклдең хореографы - Бөтә Рәсәй заман бейеүҙәрен ҡуйыусылар конкурстары лауреаты Ю.Андриянов, мультипликатор- Р.Шәрәфетдинов.  Театр һәр миҙгелдә кескәй тамашасылар өсөн Яңы йыл байрамы ойоштора.  (Рәссамы - Альберт Нестеров).  Шыршы тирәләй Ҡыш бабай һәм Ҡарһылыу, төрлө әкиәт геройҙары менән осрашыу балаларҙың көтөп алған тамашаһы.  Шуны ла әйтәйек, «Зөбәржәт ҡала тылсымсыһы»нда тәрбиәүи һүҙ бөгөнгө тиктормаҫ кескәйҙәр үҙҙәре аңлап һығымта яһарлыҡ, ауыҙ асып ҡарарлыҡ кимәлдәге уйын аша бирелә.