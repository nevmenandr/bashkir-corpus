Хәбәр итеүебеҙсә, сығыштар:
11 мартта - Мәләүез ҡалаһында.
12 март -Мораҡта,
13 мартта- – Ишембай ҡалаһында,
17 март- Салауат ҡалаһында,
18 март – Стәрлетамаҡ ҡалаһында булды. Театр юбилейына арналған был гастролдәр 2014 - Мәҙәниәт йылының иң сағыу ваҡиғаларының береһе булып хәтерҙә ҡаласаҡ. Театрҙың юбилей сараларын республикабыҙҙың тап үрҙә аталған ҡала һәм райондарынан башлауы символик мәғәнәгә лә, сөнки Башҡорт дәүләт драма театры 1919 йылда БАССР-ҙың беренсе баш ҡалаһы Стәрлетамаҡта ойошторолған һәм ошо төбәк – театрҙың тыуған бишеге һанала. Театрҙың 95 йыллыҡ юбилейына һәм Мәҙәниәт йылына бағышланған тәүге ҙур гастролдәре тамам.  Алда – Һамар һәм Тольятти ҡалалары. Гастроль программаһы йәштәрҙең ҙур театраль концертынан хасил ине: үткәнгә ижади байҡау, спектаклдәрҙән өҙөктәр, йыр - моңдар, дәртле бейеүҙәр тамашасы күңеленә ифрат хуш килде.  Сығыштар һәр ерҙә тулы залдарҙа, аншлаг менән үтте.