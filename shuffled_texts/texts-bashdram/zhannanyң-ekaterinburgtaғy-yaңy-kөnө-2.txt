Ижади коллективҡа уңыштар теләне. Спектаклдән һуң уҙғарылған һөйләшеүҙә урындағы театр тәнҡитселәре үҙҙәренең фекерҙәре менән бүлеште.  М.Ғафури исемендәге Башҡорт академия драма театры сәхнәһендә йәш драматург Ярослава Пулиновичтың пьесаһы буйынса ҡуйылған «Йәнем, иртәгә яңы көн тыуыр» спектакле «КОЛЯДА-PLAYS» Х Халыҡ-ара театр фестивалендә ҡатнашты. Фестивалгә утыҙға яҡын спектакль менән Мәскәү, Пермь, Санкт-Петербург, Йошкар-Ола, Омск, Рязань, Төмән һәм башҡа ҡалаларҙан ижади коллективтары йыйылды.  Өфөнән М.Ғафури исемендәге Башҡорт академия драма театры менән бер рәттән был фестивалдә йәш һәм талантлы «The Театр» проекты ла ҡатнашты.