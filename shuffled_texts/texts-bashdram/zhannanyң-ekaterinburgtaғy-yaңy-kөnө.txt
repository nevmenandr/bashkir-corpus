М.Ғафури исмеендәге башҡорт академия драма театры сәхнәһендә йәш драматург Ярослава Пулиновичтың пьесаһы буйынса ҡуйылған «Йәнем, иртәгә яңы көн тыуыр» спектакле «КОЛЯДА-PLAYS» Х Халыҡ-ара театр фестивалендә ҡатнашасаҡ.Был сара июндеңң 20-һенән 30-на тиклем Екатеринбург ҡалаһында уҙғарыла. Фестивалдең етәксеһе Николай Коляда белдереүенсә, әлеге ваҡытта Мәскәүҙәге «Современник» театры, Волгоградтағы йәштәр театры менән һөйләшеүҙәр алып барыла.  Өфөнән М.Ғафури исемендәге Башҡорт академия драма театры менән бер рәттән был фестивалдә йәш һәм талантлы «The Театр» проекты ла ҡатнаша. Фестивалгә утыҙға яҡын спектакль менән Мәскәү, Пермь, Санкт-Петербург, Йошкар-Ола, Омск, Рязань, Төмән һәм башҡа ҡалаларҙан ижади коллективтары йыйыла.  Фестиваль ҡатнашыусы театрҙарҙың күплеге, спектаклдәрҙең төрлөлөгө менән айырыла, Екатеринбург халҡын был йәй ҙур театр байрамы көтә, - тип яҙа социаль селтәрҙә Николай Коляда.