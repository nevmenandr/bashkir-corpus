Унда спектаклдең ҡуйыусы режиссеры Илдар Ғиләжев (Мәскәү), яңыртылған вариантты тергеҙеүҙә режиссер вазифаһын үтәгән Хөрмәтулла Үтәшев, композитор Урал Иҙелбаев һәм төп геройҙарҙы башҡарыусылар ҡатнашты.  17, 18 февралдә Мәжит Ғафури исемендәге Башҡорт дәүләт академия драма театры 2001 йылда Илдар Ғиләжев сәхнәләштергән “Нәркәс” мелоромантик трагедияһын яңыртылған вариантта тәҡдим итәсәк. Ошо уңайҙан бөгөн театрҙа пресс-конференция үтте.  Актриса Айһылыу Йомағолова был юлы Зөмрәт ролен башҡарасаҡ, әйткәндәй, быға тиклем ул Нәркәс ролен уйнағайны. Илшат Йомағоловтың “Нәркәс” трагедияһы – милли драматургияла әҙәби һәм сәнғәт әҫәре булараҡ юғары кимәлдә яҙылған, иң камил пьесаларҙың береһе һәм ул мотлаҡ сәхнәлә йәшәргә, репертуарҙа һаҡланырға тейеш, тип белдерҙе ҡуйыусы төркөм.  Яңыртылған вариантта Нәркәс ролендә - Гөлнара Ҡаҙаҡбаева, Тимерхан ролендә - Артур Кәбиров һәм Руслан Хайсаров.  Журналистар үҙҙәрен ҡыҙыҡһындырған һорауҙарға ентекле яуаптар алды, артистар спектакль һәм унда уйнаясаҡ ролдәре тураһында уй-фекерҙәре менән бүлеште.