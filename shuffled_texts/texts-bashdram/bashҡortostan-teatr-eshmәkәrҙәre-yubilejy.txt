29 октябрҙә Б.Йосопова исемендәге актерҙар йортонда Башҡортостан театр эшмәкәрҙәре Союзы 80 йыллыҡ юбилейына арналған оло байрам үтте.  Республикабыҙ театрҙарын берләштергән байрам тамам, иҫтәлеккә фотолар ҡалды... Республикабыҙҙың театр ойошмаһында бөтәһе 429 СТД вәкиле иҫәпләнһә, уларҙың 48-е беҙҙең театрҙа эшләй.  Фойела һәр театр инсталляция әҙерләгәйне, беҙҙең артистар Руслан Хайсаров менән Азат Вәлитов ижади яҙмыштар юраусы ролендә булды - ғәжәп, улар юрағандың күбеһе тап килде...  Республикабыҙҙың бөтә театрҙары ҡатнашлығындағы байрам күтәренке рухта барҙы.  Беҙҙең коллектив исеменән театрҙың художество етәксеһе Олег Ханов тәбрикләне, һуңынан юморлы, музыкаль бүләк менән дә сығыш яһаныҡ. Был көндө Театр Эшмәкәрҙәре Союзын Башҡортостан Республикаһы мәҙәниәт министры Әминә Шафиҡова, Рәсәй театр эшмәкәрҙәре союзы рәйесе урынбаҫары Александр Еремеев, Татарстан театр эшмәкәрҙәре союзы рәйесе урынбаҫары, М.Сәлимжәнов исемендәге Актерҙар йорто директоры Эльмира Фәтхуллина, Башҡортостан кинематографистар союзы рәйесе Фәрит Ғәбитов ҡотланылар.