Гөлли Мөбәрәковаға 80 йәш Был - мәшһүр актриса, илаһи ҡатын-ҡыҙ Гөлли Мөбәрәкованың күңел тантанаһы! Ә икенсе бүлектә Гөлли Мөбәрәкованы юбилейы менән ҡотлаусыларҙың иҫәбе - һаны булмаған төҫлө тойолдо: Республикабыҙ Хөкүмәтенән, Дәүләт йыйылышы -Ҡоролтайҙан, Башҡортостан мәҙәниәт министрлығынан, Өфө ҡала хакимиәтенән, Татарстан Республикаһынан Ғәлиәскәр Камал исемендәге Татар академия театрынан коллегалары, Мәскәү, Австрия, Американан, Бельгиянан (замана техникаһы) һәм башҡа тарафтарҙан ихлас ҡотлау сәләмдәре ҡабул итте Гөлли Арыҫлан ҡыҙы.  Залда юғары зауыҡ, затлылыҡ, рухи юғарылыҡ тантана итте.  Гөлли исеме - гөл һүҙенән, һәм, сәхнә лә, әйтерһең, сәскә диңгеҙе ине...  Зал һәм сәхнә тултырып төрлө театрҙарҙан актриса – педагог тәрбиәләп оло ижад юлына баҫтырған бихисап сәхнә оҫталары, күрше республикаларҙан коллегалары, яҡташтары килгәйне.  9 декабрь – Рәсәй һәм Башҡортостан сәхнә мәҙәниәте, республикабыҙ йәмәғәтселеге, күп һанлы тамашасылар, туған театры СССР-ҙың халыҡ артисткаһы, Салауат Юлаев исемендәге дәүләт премияһы лауреаты, йәмәғәт эшмәкәре, педагог, Өфө ҡалаһының почетлы гражданы Гөлли Мөбәрәкованы 80 йәшлек ҙур юбилейы менән ҡотланы.  Был көндө тамаша залына мәшһүр актрисаның - данлы Мөбәрәков фамилияһы вариҫы, бөгөнгө тетрыбыҙҙың «тере тарихы» - Гөлли Арыҫлан ҡыҙының ижадына баш эйеүселәр йыйылғайны.  Кисәнең тәүге өлөшө түбәндәгесә төҙөлгән: Гөлли Мөбәрәкова тормошондағы мөһим ваҡиғаларҙы теркәп барған көндәлегенән юлдар уҡыла – актриса тамашасыһына йөрәген аса, шулай итеп, залдағылар яратҡан актрисаһының ижад һәм тормош юлындағы төрлө ваҡиғалар менән таныша барҙы.  Был көндө, ысынлап та, «бөтә донъя театр, ә беҙ уның артистары» кеүек тойолдо.  «Һай, талантлы, һылыу, тырыш, намыҫлы булған иикән дә йәштән үк Мөбәрәков ҡыҙы, әсәһе Янбулатова кеүек һылыу, сая», - тигән һоҡланыулы хистәрен йәшермәне өлкәне лә, йәше лә. 80 йәше айҡанлы Г.А.Мөбәрәкова Башҡортостан Республикаһының дәүләт наградаһы - Халыҡтар Дуҫлығы ордены менән бүләкләнде!