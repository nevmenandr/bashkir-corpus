12 сентябрҙә «Театр төнө-2018» акцияһы сиктәрендә үткән ысын кастингта ҡатнашырға һеҙҙе саҡырабыҙ.  Был көндө театрҙың ҙур залында, театрлаштырылған тамашанан һуң тамашасылар М.Ғафури исемендәге Башҡорт дәүләт академия драма театры артистары ҡатнашлығында «Башҡортостан» киностудияһы төшөргән ҡыҫҡа метражлы фильмдар ҡарай аласаҡ. Ҡыҙыҡлы тарихи костюмдар кейеп, грим һалып кинокамера алдына сығыу – былар барыһы ла «Театр төнө»ндә һеҙҙе көтә.  Кастинг 19.15 - 20.00 сәғәткә тиклем барасаҡ. Шулай уҡ эксклюзив ваҡиға - Булат Йосоповтан мастер-класс!  Кастингты беҙҙең проект партнеры - «Башҡортостан» киностудияһы үткәрә! - улайһа, һеҙҙе Булат Йосопов үҙе үткәрәсәк мастер-класста көтөп ҡала! Һәр бер теләүсе кастингта ҡатнашып, үҙен киноактер ролендә һынап ҡарай ала.  Һәм ул Башдрамтеатрҙа үтәсәк!  Театралдарға беҙҙең партнерҙарҙан тағы бер бүләк – ҡыҫҡа метражлы фильмдар.  Кино серҙәрен асырға һәм был ҡыҙыҡлы, ғәжәйеп процесс тураһында күберәк белергә теләйһегеҙме?  Театрҙың 2-се ҡатында, фойела «кинобудка» һәм павильондар эшләйәсәк.  Кастинг һөҙөмтәләре театрлаштырылған тамаша аҙағында күрһәтеләсәк.