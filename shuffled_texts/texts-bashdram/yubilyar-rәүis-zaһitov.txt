Күркәм тамашаға 2 генә көн ваҡыт ҡалды.  Рәүис Хәбир улын Ҡыйғы, Мәсетле, Ғафури, Әлшәй һәм башҡа районадарҙан дуҫтары, тамашасылары ҡотларға киләсәк.  Ғ.Камал ис.  40 йыл ғүмерен милли театр мәҙәниәтен үҫтереүгә бағышлаған Рәүис Заһитовтың тамашасаһы менән уртаҡлашыр серҙәре күп, туған халҡы өсөн моңло йырҙары йөрәгенән урғылырға әҙер тора.  15 февралдә сәхнә түрен юбиляр - Рәсәйҙең атҡаҙанған һәм Башҡортостандың халыҡ артисы Рәүис Заһитов, уның ҡыҙыҡлы һәм әһәмиәтле ролдәре, артистың аһәңле йырҙары биләйәсәк.  Юбилей бенефисында тамашасы Рәүис Заһитовтың театр йылъяҙмаһына уйылып ҡалған Йыһан ҡарсыҡ («Башмағым» Х.Ибраһимов), Ильяс («Ҡыҙ урлау» М.Кәрим), Яппар («Ҡоҙаса» Б.Бикбай, З.Исмәғилев) һәм башҡа ролдәрен күрәсәк, уның башҡарыуында «Буранбай» кеүек мәшһүр халыҡ йырҙарын ишетәсәк.  Кисә Рәүис Заһитов ижадына хас оптимистик, юморға бай, халыҡсан рухта әҙерләнә.  Билеттар бөтөп бара.  Ә Һеҙ юбилярҙың шатлығын уртаҡлашырға әҙерһегеҙме? Ә иң ҙур ҡотлау – туған коллективынан буласаҡ. Бенефис шаршауын саҡ ҡына асып ҡараһаҡ - сәхнәлә күңелле репетициялар бара.  Татар дәүләт академия театрынан да ҡунаҡтар көтәбеҙ. 