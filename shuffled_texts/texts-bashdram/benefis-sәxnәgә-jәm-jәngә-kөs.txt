Сәхнә оҫталарының бенефисы, шулай итеп, үҙҙәре өсөн дә, тамашасы өсөн дә ҙур байрамға әйләнә. Еңел, юморға бай, зауыҡлы ҡоролғайны кисә.  Был көндө лә театр сәхнәһе гөрләп тррҙо.  Юбиляр Эльвира Юнысова Рәлиф Кинйәбаевтың «Әбейүшкә@.тущка.ru” заманса комедияһында бар күңелен һалып Рәмзилә ролен башҡарҙы, ә комедия тамамланғас, спектаклдең дауамы булып, ҡотлауҙар - Эльвира Әхтәм ҡыҙының курсташтарының һәм сәхнәләштәренең уйыны дауам итте. Ҡотлау сәләме менән сәхнәгә күтәрелгән һәр кем актрисаға ихлас теләктәр теләне, күңелен үҫтерерлек матур һүҙҙәр еткерҙе , тағы ла юғарыраҡ ижади уңыштар теләне! «Бенефис» тигәндә, «батырға ла ял кәрәк», тигән әйтем иҫкә төшә.  Улай тиһәң, бенефис көндө артист уғата ҙур яуаплылыҡ тойоп, икеләтә нығыраҡ тулҡынланыу менән эшләй сәхнәлә - иң тәү тамашасыһын уйлай ул, ә ҡотлау, тәбрикләүҙәр һуңғы нәүбәттә...  14 март, тамсылар тамып, күңелдәрҙе иләҫләндергән йылы, сағыу көндө үтте Башҡортостандың халыҡ, Рәсәйҙең атҡаҙанған артисткаһы Эльвира Юнысованың күркәм бенефисы. 