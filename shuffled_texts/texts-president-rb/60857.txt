Быйыл республика бюджеты 97,6 миллиард һум суммаһында раҫланған.  Башҡортостан Башлығы һүҙҙәренсә, уны башҡарып сығыу өсөн һалым түләүселәрҙең бурысы һәм предприятиеларҙың һалым өсөн тотолған аҡсаға бәйле хәлде яйға һалып, дәүләт һәм муниципаль милекте һәм ерҙе файҙаланыуҙың һөҙөмтәлелеген арттырып, шулай уҡ табыш алыуҙың яңы сығанаҡтарын асыҡлап, һалым килемдәренең тотороҡлоғон тәьмин итергә кәрәк.  Эшҡыуарлыҡ һәм инвестиция әүҙемлегенә лә этәргес бирергә кәрәк.  Бынан тыш, бюджет, мотлаҡ медицина, социаль һәм пенсия страховкалау фондтары керемдәре күләменә йоғонто яһаусы «һоро эш хаҡы»на ҡаршы көрәш алып барыу зарур.  Беҙгә динамикалы, ышаныслы үҫеш юлына баҫырға кәрәк, – тине Рөстәм Хәмитов.
 
 Төбәк етәксеһенең Финанс министрлығы алдына ҡуйған бурыстар иҫәбендә – дәүләт программаларын төҙөүгә яңы алымдар индереү иҫәбенә бюджеттың тигеҙләнешен тәьмин итеү, бюджет селтәрен оптималләштереү, дәүләт аппаратына сығымдарҙы кәметеү, дәүләт-шәхси партнерлыҡ механизмдары үҫеше, һатып алыуҙар эшмәкәрлеген контролдә тотоу. «Һалым каникулдарын» индереү буйынса закон һәм бәләкәй эшҡыуарлыҡҡа һалым йөкләмәһен кәметеү буйынса бер нисә сара ошо мәсьәләне хәл итергә ярҙам итәсәк.  
17 мартта Өфөлә Башҡортостан Башлығы Рөстәм Хәмитов республика Финанс министрлығы коллегияһында сығыш яһаны.  Республика Башлығы хәбәр итеүенсә, былтыр Башҡортостан биләмәһендә Рәсәй бюджетына 560 миллиард һумдан ашыу килем йыйылған, был 2013 йылдағы һөҙөмтәләрҙән 10,5 процентҡа юғары.  – Бөгөнгө көндә Хөкүмәттең, тәү сиратта Финанс министрлығының төп бурысы – республика тупланма бюджетының һалым һәм һалым булмаған килемдәрен арттырыу. Шул уҡ ваҡытта республиканың тупланма бюджетына 133 миллиард һум табыш ингән, был, 2013 йыл менән сағыштырғанда, 5,3 процентҡа ғына күберәк. Ултырыш барышында министрлыҡтың 2014 йылдағы эшенә йомғаҡ яһалды һәм алдағы осорға мөһим бурыстар билдәләнде.
– Башҡортостандың иҡтисады, уның иҡтисади хәүефһеҙлеге, үҫеш динамикаһы күп осраҡта төплө уйланылған ҡарарҙарға, эш сифатына һәм финанс өлкәһендә тәртип булдырыуға бәйле, – тине төбәк етәксеһе.  Шулай уҡ муниципалитеттарҙың шәхси килемдәре өлөшөн арттырыу зарур. Башҡортостан Рәсәйҙең үҙ аллы һәм көслө субъекты булыуға ҡарамаҫтан, республика артабан үҫешергә тейеш, тип билдәләне төбәк етәксеһе.
– Бурысыбыҙ – көрсөктән яңы иҡтисад, нығынған финанс системаһы менән сығыу. 