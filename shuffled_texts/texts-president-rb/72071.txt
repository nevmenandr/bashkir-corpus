Импортты алмаштырыу буйынса, төбәк етәксеһе республика предприятиеларының бөтә кәрәкле компетенцияларға эйә булыуын һәм донъя кимәлендәге юғары сифатлы продукция сығара алыуын айырып әйтте.
— Һис шикһеҙ, был хәрәкәттең туҡталмай, өҙөлмәй, фәнде, институттарҙың эше ихтыяжлы булыуы тураһында оптимистик рәүештә белдерәм, – тип билдәләне Рөстәм Хәмитов. – Шулай ҙа технологиялар ҡулланыусылар уңға ла, һулға ла китмәһен өсөн хәлде һәр саҡ күҙәтергә кәрәк, әлбиттә.  Беҙҙең инжиниринг, ғилми-тикшеренеү үҙәктәре тулы күләмдә йөкмәтелер тип ышанам. Ултырышты асып, Рөстәм Хәмитов донъя яғыулыҡ-энергетика баҙары лидерҙарының береһе  булған Рәсәй – тармаҡтағы дөйөм хәлгә ҙур йоғонто яһай, тип билдәләне.  Тәҡдим ителгән продукцияның 80 проценты – илдә етештерелгән тауарҙар.  Шулай ҙа донъя күрһәткестәре бөгөн 95-97 процентҡа етә.
— Был кимәлгә етеү өсөн ил Президенты Владимир Владимирович Путин үҙенең Мөрәжәғәтнамәһендә һөйләгән алға китеү кәрәк, – тине Рөстәм Хәмитов.  Шуның менән бергә, республика Башлығы әйтеүенсә, нефть эшкәртеү тәрәнлеге әлегә 81 процент кимәлендә ҡала.  –Инвестицияларҙы нефть эшкәртеү һәм нефть-газ химияһы предприятиеларын яңыса ҡороуға, ғилми-тикшеренеү һәм һынау-конструкторҙар эшенең сифатын һәм ғәмәлдәге файҙаһын үҫтереүгә йүнәлтергә кәрәк. Илдең 2035 йылға тиклем энергетика стратегияһында 91 процентҡа йүнәлеш һалынған.  Уҙған йыл йомғаҡтары буйынса, илебеҙ донъяла нефть сығарыу буйынса лидер һәм газ сығарыу буйынса икенсе урынға сыҡты.
— Һуңғы тиҫтә йылда донъя баҙарында иҡтисади алымдар менән алып барылмаған конкурент көрәшенең киҫкенләшеүен күрәбеҙ.  Рәсәйҙеке – тимәк, осһоҙ ғына түгел, сифатлы ла икәнлеген гел генә иҫбатлау шарт.  
22 майҙа Өфөлә Башҡортостан Башлығы Рөстәм Хәмитов «ВДНХ-Экспо» күргәҙмә комплексында Рәсәй нефть, газ һәм химия форумының «Рәсәй донъялағы нефть, газ һәм химия тармағын үҫтереү трендтарында» исемле пленар ултырышында сығыш яһаны. Ҡатнашыусыларҙың дүрттән бер өлөшө – Башҡортостан предприятиелары. Ултырыш алдынан төбәк етәксеһе 10 илдән һәм Рәсәйҙең 32 төбәгенән 320-нән ашыу алдынғы тармаҡ компаниялары тәҡдим иткән күргәҙмә экспозицияһы менән танышты.  Башҡортостан Башлығы инвестиция эшмәкәрлеге ҡарашынан республиканың иң әүҙем компаниялары иҫәбендә «Роснефть», «Башнефть», «Газпром» компанияларының бүлендек предприятиеларын телгә алды һәм уларҙың ҙур инвестиция проекттарын тормошҡа ашырыу буйынса пландары тураһында һөйләне. Илебеҙ яғыулыҡ-энергетика комплексы предприятиеларына ҡарата санкцияларҙың дауам итеү шарттарында импортты алмаштырыуҙың бурыстары булып, Рәсәй технологияларын, ҡорамалдарын уйлап сығарыу һәм индереү, ғәмәлдәге предприятиеларҙы тиҙ арала яңыса ҡороу, яңы ғилми заманса производстволар асыу тора, – тине төбәк етәксеһе. –  Көнбайыш санкциялары предприятиеларҙы «дәртләндереп ебәрҙе», уларға ил асыштарының һәм продукцияларының өҫтөнлөктәрен баһаларға мөмкинлек бирҙе, инвестиция сәйәсәтен аяҡҡа баҫтырҙы тип әйтергә була.  Нефть-газ өлкәһендә йыллыҡ инвестициялар күләме һуңғы алты йылда ике тапҡырға артты. Пленар ултырышта шулай уҡ ғилми асыштарҙың өҫтөнлөклө йүнәлештәре, нефть һәм газ-химияһы өлкәһендә Рәсәй технологияларының мөмкинлектәре һәм перспективалары, импортты алмаштырыу, газ менән тәьмин итеү мәсьәләләре ҡаралды.
