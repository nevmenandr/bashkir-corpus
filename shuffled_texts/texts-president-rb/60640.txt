Берҙәм дәүләт имтиханын үткәреүҙең 118 пункты билдәләнгән, шуларҙың берәүһе өйҙә — инвалид бала өсөн.  — Ошо системаның тағы ла һөҙөмтәлерәк эшләүе кәрәк, шуға күрә ул камиллашырға тейеш.
2015 йылда 715 мең кеше Берҙәм дәүләт имтиханын тапшырасаҡ, Ҡырым һәм Севастополь уҡыусылары өсөн имтихан әлегә мотлаҡ түгел, әммә мөмкин.
2009 йылдан Берҙәм дәүләт имтиханы урта дөйөм белем биреү мәғариф программалары буйынса дәүләт йомғаҡлау аттестацияһының төп формаһы булып тора.
2015 йылда Башҡортостанда Берҙәм дәүләт имтиханын 22,5 мең кеше тапшырасаҡ, шул иҫәптән йәмғиәтте өйрәнеү фәнен бөтә сығарылыш уҡыусыларының 60,2 проценты, физиканы — 36,4 процент, биологияны—  26,5 процент, тарихты — 23,5 процент, химияны — 21,7 процент.  Ваҡытынан алда тапшырыу осоронда (март-апрель) Өфө, Стәрлетамаҡ, Октябрьский ҡалаларында өс пункт эшләйәсәк.
 
 Шуның менән бергә Хөкүмәт башлығы бөгөнгө көндә эксперттарҙың һәм уҡытыусыларҙың күбеһе Берҙәм дәүләт имтиханының Рәсәй уҡыусылары өсөн яңы офоҡтар асыуын билдәләүен белдерҙе.
— Илебеҙҙең төрлө мөйөштәрендә мәктәпте уңышлы тамамлаған уҡыусылар иң яҡшы төбәк һәм федераль вуздарҙа белем алыуҙарын дауам итә ала, был үҙе үк ыңғай һөҙөмтә, — тип һыҙыҡ өҫтөнә алды Премьер-Министр.  Рәсәй Хөкүмәте Премьер-министры һүҙҙәренсә, Берҙәм дәүләт имтиханын тапшырыу юғары уҡыу йорттарына ғәҙел рәүештә уҡырға инергә мөмкинлек бирҙе, әммә был барыһы ла яҡшы бара тигәнде аңлатмай.  
13 февралдә  Рәсәй Хөкүмәте Рәйесе Дмитрий Медведев 2015 йылда Рәсәй Федерацияһы субъекттарының Берҙәм дәүләт имтиханын үткәреүгә әҙерлеге тураһында видеоселектор кәңәшмә үткәрҙе.  Унда Башҡортостан Башлығы Рөстәм Хәмитов та ҡатнашты.