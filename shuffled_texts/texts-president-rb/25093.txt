Республика башлығы менән осрашыуға төрлө ҡала һәм райондарҙан 30 уҡыусы килде, уҡыу йылы башынан алып улар иң күп «бишле» алған. 
«Һеҙҙең көндәлектәрҙә торған ҡултамғам 21 декабрҙә «Нефтсе» мәҙәниәт һарайында үтәсәк Президент шыршыһына инеү билеты буласаҡ», — тине Рөстәм Хәмитов.  Республика Президенты еңеүселәрҙең һәр береһенең көндәлегендә иҫтәлеккә яҙыу ҡалдарҙы, шулай уҡ уҡыусыларҙың һорауҙарына яуап бирҙе.  
«Президент көндәлеге» «Комсомольская правда» Башҡортостанда» нәшриәт йорто менән берлектә Башҡортостан Республикаһы Президенты Хакимиәте менән ойошторолдо.
 
17 декабрҙә Башҡортостан Президенты Рөстәм Хәмитов мәктәп уҡыусылары — «Президент көндәлеге» конкурсында еңеүселәр менән осрашты.  Өфө ҡалаһындағы 136-сы мәктәптең 3 синыф уҡыусыһы республика башлығынан Президент шыршыһына саҡырыу алыу мөмкинлеге тураһында һорашты.  Һөҙөмтәлә Рөстәм Хәмитов Яңы йыл тамашаһына конкурста еңеүселәрҙең барыһын да саҡырҙы. 