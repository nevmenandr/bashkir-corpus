– Тәртип боҙоусылар, руль артында алкоголле эсемлектәр эсеүселәр, тиҙлек режимын үтәмәүселәр менән ҡаты көрәш алып барырға кәрәк. – Быйыл махсус транспорт саралары ҡорамалдарын, оргтехника, элемтә һәм видеотеркәү сараларын алыуға аҡса бүленде.  Үҙ сығышында Рөстәм Хәмитов республика юлдарында авария хәлен борсоулы тип атаны һәм был йүнәлештәге эште көсәйтеү кәрәклеген билдәләне.
— Юлдарҙа авария хәле борсоулы булып ҡала.  Республика эске эштәр органдарына, шул иҫәптән матди-техник базаларын нығытыу йәһәтенән артабан да булышлыҡ итәсәк
— Былтыр республикала йәмәғәт именлеген тәьмин итеү буйынса дәүләт программаһын тормошҡа ашырыуға саралар күләме бөтә финанслау сығанаҡтары иҫәбенә 24 миллион һумға артты һәм 46 миллион һумға тиерлек етте, шул иҫәптән бөтә ерҙән дә үтә алған 15 автомобиль һатып алынды, – тип белдерҙе Рөстәм Хәмитов.  Кешеләрҙең именлеген тәьмин итеү өсөн һәләкәткә килтереүсе бөтә факторҙарға ла иғтибарға алырға, «Имен төбәк» аппарат-программа комплексын, хәүефле юл участкаларында видеотеркәү системаһын һөҙөмтәлерәк ҡулланыу мотлаҡ, – тип һыҙыҡ өҫтөнә алды төбәк Башлығы.  Республика ҡаҙнаһы иҫәбенә Белоретта һәм Бәләбәйҙә дөйөм 530 миллион һумлыҡ район полиция бүлексәләре төҙөлдө.
 Төбәк етәксеһе Башҡортостан буйынса Эске эштәр министрлығы коллективын профессиональ байрамдары менән ҡотланы һәм дәүләт наградаларын тапшырҙы. 
10 ноябрҙә «Башҡортостан» дәүләт концерт залында республика Башлығы Рөстәм Хәмитов Рәсәй Федерацияһы Эске эштәр органдары хеҙмәткәрҙәре көнөнә арналған тантаналы йыйылышта сығыш яһаны. 