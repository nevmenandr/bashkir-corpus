  
  Тимәк, бөтә йүнәлештәр буйынса ла үҫеш бар, тип билдәләне Александр Проклов.  Алға китеш «яңы предприятиелар төҙөү, индустриаль парктар, сәнәғәт кластерҙары булдырыу ярҙамында» тәьмин ителәсәк.   Башҡортостан Президенты Рөстәм Хәмитов Moody’s Investors Service халыҡ-ара рейтинг агентлығы вәкилдәре – вице-президент, баш аналитик Александр Проклов һәм кесе аналитик Елена Федермеер менән осрашты.  
Moody’s баһаһы буйынса, республика кредитҡа һәләтлек буйынса Мәскәү, Санкт-Петербург һәм Ханты-Манси автономиялы округынан ғына ҡалыша.  Осрашыуҙа илдә иҡтисади үҫештең тотҡарланыуын һәм социаль бурыстар артыу сәбәпле төбәк бюджетына өҫтәмә көс төшөүен иҫәпкә алып, урта сроклы перспективаға үҫеш йүнәлештәре темаһына айырыуса иғтибар бүленде.  Йыл ярым элек Башҡортостандың кредит рейтингы «ыңғай» тигәнгә үҙгәртелде.  
— Беҙҙә 100-гә яҡын проект тормошҡа ашырыла, уларҙың дөйөм хаҡы 500 миллиард һум тәшкил итә, — тине Президент.  Рөстәм Хәмитов аналитиктар иғтибарын инвестиция проекттарына йүнәлтте.  Инфраструктура проекттары, Рөстәм Хәмитов фекеренсә, иҡтисад өлкәһендә ыңғай роль уйнаясаҡ.  Һүҙ Ҡытай – Көнбайыш Европа автомобиль юлы, Мәскәү – Ҡазан – Екатеринбург юғары тиҙлекле магистралдәре һәм Ағиҙел ҡалаһында ҙур йылға порты төҙөү тураһында бара.  «Улар алдағы дүрт-биш йылда тормошҡа ашырыласаҡ һәм республиканың һалым, килем базаһын ярайһы уҡ ҙурайтасаҡ, шулай итеп, төбәктең финанс хәле тотороҡланасаҡ».  Аналитиктар Өфөгә республиканың сәйәси һәм социаль-иҡтисади хәленә, федераль власть органдарына бәйле бер нисә мәсьәләне тикшереү маҡсатында килгән.     Журналистар менән аралашып, Александр Проклов Башҡортостандың социаль-иҡтисади хәленә баһа бирҙе.
— Республикалағы хәлдәргә, уның бөтә йүнәлештәрҙәге сәйәсәтенә ыңғай ҡараштабыҙ, — тине баш аналитик.  Уның һүҙҙәренсә, агентлыҡ шулай уҡ республиканың инвесторҙарға, ҙур компанияларға ҡарата йылдан-йыл асығыраҡ була барыуы менән дә ҡәнәғәт.  