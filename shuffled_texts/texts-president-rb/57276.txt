Тантанала Бөйөк Ватан һуғышы, хеҙмәт һәм Хәрби көстәр, локаль һуғыштар ветерандары, Муса Гәрәев исемендәге Өфө башланғыс осоу әҙерлеге биреүсе дөйөм белем биреү мәктәп-интернаты кадеттары, Рәсәй Эске эштәр министрлығының Өфө юридик институты курсанттары, йәштәр һәм йәмәғәт ойошмалары, республиканың хәрби-патриотик клубтары вәкилдәре ҡатнашты.
  Ватанды һаҡлаусылар көнөндә Өфөнөң Еңеү паркында Мәңгелек утҡа сәскәләр һалыу тантанаһы уҙҙы.  Тантаналы сарала Башҡортостан Президенты Рөстәм Хәмитов, БР Дәүләт Йыйылышы – Ҡоролтай Рәйесе Константин Толкачев, Өфө хакимиәте башлығы Ирек Ялалов ҡатнашты.