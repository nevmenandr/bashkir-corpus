Рөстәм Хәмитов уның 2008 йылда тормошҡа ашырыла башлауы, әммә 2010 йылда төҙөлөш эшенең туҡтатылыуы хаҡында һөйләне.  Һуңғы этапта бер нисә бинаны һәм ҡоролманы, инженер коммуникацияларын, эске автомобиль юлдарын төҙөүҙе тамамлау, биләмәне төҙөкләндереү һәм йәшелләндереү ҡаралған.  
3 мартта Өфө районының Дмитриевка ауылында республикаға эш сәфәре менән килгән Рәсәй Президентының Волга буйы федераль округындағы тулы хоҡуҡлы вәкиле Михаил Бабич һәм Башҡортостан Башлығы Рөстәм Хәмитов «Башҡортостан генерациялау компанияһы» яуаплылығы сикләнгән йәмғиәте филиалында – төҙөлә башлаған Затон йылылыҡ электр станцияһында булды. Ошо объектты сафҡа индереү Башҡортостан энергетика системаһының хәҙерге тарихында ҙур инвестиция проекты булып тора.  2015 йылдың июлендә төҙөлөш эштәре тергеҙелде. Төп корпуста эске эштәр, 1-се блоктың пар һәм газ турбинаһын, һыу йылытыу ҡаҙандарын һәм эшләтеп ебәрә торған ҡаҙанлыҡтың ярҙамсы ҡорамалын монтажлау бара. Станцияла ҡорамалдарҙың күбеһе илебеҙҙә етештерелгән.  Затон ТЭС-ында етештерелгән йылылыҡ энергияһы төҙөлә башлаған биҫтәләрҙәге ҡулланыусыларҙы тәьмин итәсәк. Генераль подрядсы ойошма мөрйәле ҡаҙанлыҡ, авария яғыулығы насос станцияһын, май келәтен төҙөү, лаборатор-көнкүреш корпусы, авария яғыулығы резервуарҙары, һыу алыу скважиналары буйынса эштәр алып бара, майҙандан тыш инженер селтәрҙәре буйынса эштәр тамамлана.  Михаил Бабич һәм Рөстәм Хәмитов төҙөлөш барышы менән танышты, турбина бүлеген ҡараны, объектты сафҡа индереүҙән алынасаҡ иҡтисади һөҙөмтәне тикшерҙе. 2014 йылдың аҙағында Рәсәй Хөкүмәте Свердловск өлкәһендәге Үрге Тагил йылылыҡ электр станцияһынан ҡеүәтте биреү тураһында килешеү сиктәрендә энергоблоктар төҙөү проектын Өфөләге Затон ТЭС-ына күсереүҙе хупланы.  Әлеге ваҡытта Затон ТЭС-ы майҙансығында төп корпустың төп бинаһы, әйләнмә станция, ябыҡ бүлеү ҡоролмаһы, административ-көнкүреш корпусы, трансформаторҙарҙың асыҡ ҡулайламаһы төҙөлгән, майҙан эсендәге селтәрҙәр һалынған, ике утиллләштереү ҡаҙаны монтажланған. Төп яғыулыҡ сифатында тәбиғи газ ҡулланыласаҡ. Йылылыҡ электр станцияһын сафҡа индереү 2017 йылдың икенсе яртыһына билдәләнгән.
