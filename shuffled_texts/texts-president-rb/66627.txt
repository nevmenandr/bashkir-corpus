Уның әйтеүенсә, эшҡыуарлыҡҡа административ баҫымды кәметеү буйынса эште дауам итеү, закон сығарыу эшмәкәрлегендә ҡатнашыу, мәғлүмәт технологияларын үҫтереүгә бәйле яңы өлкәләрҙә граждандарҙың хоҡуҡтарын һәм мәнфәғәттәрен яҡлау мөһим.
– Халыҡтың хоҡуҡ һаҡлау органдары, атап әйткәндә, прокуратура хеҙмәткәрҙәренең эшенә ҡарата ялыуҙары йылдан-йыл кәмей.  – Яуаплы эшегеҙ һәм профессионаллек йәмғиәттә закондың көсөнә ышанысты нығытыуға, власҡа ышанысты арттырыуға, дәүләттең мөһим бурыстарын хәл итеү өсөн шарттар булдырыуға булышлыҡ итә. Был – бик тә ҡыуаныслы күренеш, – тине Рөстәм Хәмитов.  
17 ғинуарҙа Өфөлә Башҡортостан Башлығы Рөстәм Хәмитов Рәсәй прокуратураһының 295 йыллығына арналған тантаналы йыйылышта сығыш яһаны.  Дөйөм алғанда, йәмғиәттәге әхлаҡи мөхит күп осраҡта һеҙҙең эшкә бәйле.  Республика прокуратураһы алдында торған бурыстар иҫәбендә Башҡортостан Башлығы енәйәтселеккә һәм коррупцияға ҡаршы көрәште, халыҡтың хеҙмәт, социаль, торлаҡ хоҡуҡтарын яҡлау кеүек өлкәләрҙә закондың үтәлешен күҙәтеүҙе, хаҡтарҙы нигеҙһеҙ күтәреүҙе, граждандарҙан кредиттар буйынса бурысты түләтеү буйынса законһыҙ эш итеүҙәрҙе, эш хаҡын һәм пенсия иҫәпләгәндә хоҡуҡ боҙоуҙарҙы атаны.  – Һеҙҙең хеҙмәттә квалификациялы кадрҙар тупланған, ул үҙенең эшмәкәрлеген әүҙем камиллаштыра, бүлектәрҙең функцияларын һәм вәкәләттәрен киңәйтә.  Закон һағында профессионалдар торғанда, халыҡ дәүләткә нығыраҡ ышана.
 Прокуратура хеҙмәткәрҙәренең оҫталығы һәм яуаплылығы, ҡатмарлы шарттарҙа тиҙ эш итә белеүе юғары баһаға лайыҡ.  Республика етәксеһе Башҡортостан прокуратураһы коллективын һөнәри байрамы менән ҡотланы һәм бөтә кимәлдәге власть органдарының тырышлығын талап иткән эштең төп йүнәлештәрен билдәләне.
– Башҡортостан халҡы исеменән һеҙгә намыҫлы хеҙмәт, принципиаллек һәм бурысҡа тоғролоҡ өсөн рәхмәт белдерәм, – тине Рөстәм Хәмитов. 