Ошо уҡ көндө Дәүләт Йыйылышы – Ҡоролтайҙың профилле комитеттарында осрашыуҙар булды.  Закон сығарыусылар араһында хеҙмәттәшлек тураһында документҡа ҡул ҡуйыу программаның иң мөһим пункты булды.  Удмуртия Дәүләт Советы рәйесен Башҡортостан Президенты Рөстәм Хәмитов ҡабул итте.   Сәфәр барышында Башҡортостан һәм Удмуртия парламенттары араһында хеҙмәттәшлек тураһында килешеүгә ҡул ҡуйылды.  Килешеү ике республика араһында хеҙмәттәшлектә яңы дәүергә әүереләсәк, уларҙың закон сығарыу ҡеүәтен көсәйтәсәк, тип билдәләне улар. Закон проекттары, норматив хоҡуҡ акттары, мәғлүмәти, аналитик һәм методик материалдар менән даими алмашыу, үҙ-ара ҡыҙыҡһыныу тыуҙырған мәсьәләләр буйынса конференцияларҙы, семинарҙарҙы һәм республикаларҙың, тотош Рәсәйҙең ҡануниәтен камиллаштырыуға йүнәлтелгән башҡа сараларҙы берлектә үткәреү ошондай үҙ-ара эш итеү формалары булып тора.
 А.Соловьев был ваҡиғаның ҙур әһәмиәткә эйә булыуын һыҙыҡ өҫтөнә алды.  БР Дәүләт Йыйылышы – Ҡоролтай саҡырыуы буйынса республикаға рәсми сәфәр менән Удмуртия Республикаһы Дәүләт Советы делегацияһы килде.  Удмуртия парламенты делегацияһының Башҡортостанға сәфәре программаһы ярайһы уҡ бай булды.    24 февралдә ҡунаҡтар Тәтешле районындағы “Яңы Тәтешле” удмурт тарихи-мәҙәни үҙәге вәкилдәре менән осрашты. Бынан тыш башҡа саралар ҙа үтте: ҡунаҡтар Рәсәй мосолмандары Үҙәк диниә назаратының тарихи резиденцияһында булды, Алексеевка ауыл Советы һәм “Алексеевка” совхозының социаль объекттары менән танышты, шулай уҡ Рәсәй Фәндәр академияһы Өфө ғилми үҙәге Этнологик тикшеренеүҙәр институтының Археология һәм этнография музейы экспонаттарын ҡарап сыҡты.
