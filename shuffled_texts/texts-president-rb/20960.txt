Ойоштороу комитетына күләмле Яңы йыл сараларын үткәргәндә йәмәғәт тәртибен һаҡлауҙы, янғын хәүефһеҙлеген, медицина персоналының дежур итеүен, шулай уҡ балаларҙы транспорт менән ташыуҙа хәүефһеҙлекте тәьмин итергә ҡушылған.   Указ менән Яңы йыл сараларын әҙерләү һәм үткәреү буйынса республика ойоштороу комитеты составы раҫланды.  Өфө ҡалаһы хакимиәтенә иһә «Нефтсе» мәҙәниәт һарайы бинаһын һәм уның биләмәһен Президент шыршыһына әҙерләү буйынса саралар күрергә ҡушылды.
 Башҡортостан Республикаһы Хөкүмәте Президент шыршыһын әҙерләү һәм үткәреү буйынса сараларҙы финанслауҙы, уның ҡатнашыусылары өсөн «Салют» шифаханаһында өс көнлөк ял ойоштороуҙы, 14 йәшкә тиклемге биш һәм унан күберәк балалы ғаиләләрҙән булған бәлиғ йәшкә етмәгән балаларға Яңы йыл бүләктәре һатып алыуҙы, шулай уҡ башланғыс, урта һәм юғары белем биреү учреждениеларында белем алыусы етемдәргә матди ярҙам күрһәтеүҙе тәьмин итергә тейеш.  Яңы йыл байрамын тулыһынса киң мәғлүмәт сараларында яҡтыртыу, Яңы йыл байрамдарында һәм ҡышҡы каникул осоронда балалар өсөн мәҡәләләр һәм тапшырыуҙар циклын әҙерләү ойоштороласаҡ.  Район һәм ҡала хакимиәттәренә үҙҙәренең һәм йәлеп ителгән средстволар иҫәбенә балалар йорттарында һәм интернаттарҙа тәрбиәләнгән инвалид һәм етем балаларға Яңы йыл бүләктәре тапшырыуҙы тәьмин итергә кәңәш ителде.  Башҡортостан Президенты Рөстәм Хәмитов «Башҡортостан Республикаһында Яңы 2012 йылды байрам итеү тураһында»ғы указға ҡул ҡуйҙы.   Документҡа ярашлы, республика райондары һәм ҡалаларынан саҡырылған уҡыу алдынғылары, предмет олимпиадалары һәм спорт ярыштары еңеүселәре, үҙешмәкәр сәнғәт фестивале лауреаттары, шулай уҡ бурысын үтәгәндә һәләк булған хәрби хеҙмәткәрҙәрҙең һәм эске эштәр органдары хеҙмәткәрҙәренең балалары ҡатнашлығында 2011 йылдың 21 декабрендә «Нефтсе» мәҙәниәт һарайында Президент шыршыһы үтәсәк. Ойоштороу комитетына район һәм ҡала хакимиәттәре, профсоюздар һәм башҡа йәмәғәт берекмәләре менән берлектә мәғариф һәм мәҙәниәт учреждениеларында, тораҡ пункттарҙың майҙандарында Яңы 2012 йылды байрам итеүгә арналған карнавалдар, театрлаштырылған тамашалар һәм башҡа сараларҙы әҙерләү һәм үткәреүҙе тәьмин итергә ҡушылды.   