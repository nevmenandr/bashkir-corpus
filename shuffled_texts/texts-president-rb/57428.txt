Автомобилдәр ҡарауаны составына өс ҙур йөк фураһы һәм оҙатыусы машиналар инәсәк, тип күҙаллана.  Аҙыҡ-түлек һәм медицина тауарҙары Башҡортостан Хөкүмәтенең резерв фонды иҫәбенә алынған. Башҡортостан Президенты Рөстәм Хәмитов ҡушыуы буйынса был аҙнала Өфөлә Ҡырым ярымутрауында Рәсәйҙең яңы төбәктәре халҡына гуманитар ярҙам менән автомобилдәр ҡарауаны формалашып бөтәсәк, тип хәбәр иттеләр төбәк башлығының матбуғат хеҙмәтенән. Гуманитар йөк составында, атап әйткәндә, ярмалар, макарон изделиелары, көнбағыш майы, шәкәр, ҡуйыртылған һөт, ит консервалары, он, дарыуҙар һәм медицина тәғәйенләнеше тауарҙары.  Гуманитар йөктө әҙерләү һәм илтеүгә яуаплы итеп Рөстәм Хәмитов, сығышы менән Севастополдән, БР  Дәүләт заказдарын урынлаштырыу буйынса дәүләт комитеты рәйесе Сергей Новиковты тәғәйенләне.
 