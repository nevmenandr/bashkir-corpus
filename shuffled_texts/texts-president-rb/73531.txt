
 Башҡортостан Республикаһы Башлығы вазифаһын ваҡытлыса башҡарыусы Радий Хәбиров Указы менән Башҡортостан Республикаһы Хөкүмәте Премьер-министры урынбаҫары – Башҡортостан Республикаһы ауыл хужалығы министры вазифаһын башҡарыусы итеп Илшат Фәзрахманов тәғәйенләнде.
*** Хеҙмәт юлын 1999 йылда «Раевка шәкәр заводы» асыҡ акционерҙар йәмғиәтендә баш бухгалтер урынбаҫары, бухгалтер-программист, ауыл хужалығы продукцияһын етештереү буйынса генераль директор урынбаҫары булып башлаған.
2002 йылда – «БашАгроШәкәр» ауыл хужалығы предприятиеһы» яуаплылығы сикләнгән йәмғиәте директоры.
2002-2003 йылдарҙа – «Лион-Агра» ойошмаһы директоры.
2003-2008 йылдарҙа – Башҡортостан Республикаһы Президенты Хакимиәтенең Иҡтисад һәм социаль сәйәсәт идаралығы баш белгесе, консультанты, баш консультанты.
2008-2010 йылдарҙа — Башҡортостан Республикаһы Президенты Хакимиәтенең Биләмәләр менән эш итеү һәм кадрҙар сәйәсәте идаралығының бүлек кәңәшсеһе.
2010-2012 йылдарҙа — Башҡортостан Республикаһы Президенты Хакимиәтенең Контроль-аналитик идаралығының ифрастуктур үҫеш бүлеге мөдире.
2012 йылда – Башҡортостан Хөкүмәте Аппаратының агросәнәғәт комплексы үҫеше һәм тәбиғәттән файҙаланыу бүлеге мөдире.
2012-2015 йылдарҙа — Башҡортостан Хөкүмәте Аппаратының агросәнәғәт комплексы үҫеше һәм тәбиғәттән файҙаланыу департаменты директоры.
2015-2016 йылдарҙа – Дәүләкән районы хакимиәте башлығы.
2016-2017 йылдарҙа – Башҡортостан Республикаһының ауыл хужалығы министры.
2017 – 2018 йылдарҙа – Башҡортостан Республикаһы Хөкүмәте Премьер-министры урынбаҫары – Башҡортостан Республикаһының ауыл хужалығы министры.  Башҡорт дәүләт аграр университетын тамамлаған.   Белешмә өсөн: Фәзрахманов Илшат Илдус улы 1977 йылдың 8 авгусында Әлшәй районының Торонтайыш ауылында тыуған.  Иҡтисад фәндәр кандидаты. Башҡортостан Республикаһы Башлығы вазифаһын ваҡытлыса башҡарыусының икенсе Указы менән Илшат Фәзрахманов үҙ теләге менән Башҡортостан Республикаһы Хөкүмәте Премьер-министры урынбаҫары – Башҡортостан Республикаһы ауыл хужалығы министры вазифаһынан бушатылды.