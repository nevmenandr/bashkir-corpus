
2016 йылға тиклем «Газпром нефтехим Салауат» акрил комплексын төҙөүгә 25 миллиард һум аҡса тотонорға планлаштыра.  Проектты тормошҡа ашырыу Рәсәйҙә акрил мономерҙары нигеҙендә эшләнгән продукция баҙарын үҫтереүгә этәргес көс булып торасаҡ.  Киләсәктә акрил кислотаһын һәм акрилаттарҙы эшкәртеү буйынса тулы линия булдырыу планлаштырыла.  Яңы комплекс «Газпром нефтехим Салауат» асыҡ акционерҙар йәмғиәте структураһына ингән «Мономер» заводы биләмәһендә урынлашасаҡ.  Республика етәксеһе ҡала мэры вазифаһын башҡарыусы һәм «Газпром нефтехим Салауат» асыҡ акционерҙар йәмғиәтенең генераль директоры Дамир Шәүәлиев менән яңы производство өсөн әҙерләнгән майҙансыҡты ҡараны.  Алдағы ваҡытта Салауат ҡалаһында сеймал етештереү һәм Стәрлетамаҡта уны эшкәртеү буйынса берҙәм комплекс төҙөү ҡарала.    
2015 йылда «Газпром нефтехим Салауат» асыҡ акционерҙар йәмғиәте акрил кислотаһы һәм бутилакрилат комплексын файҙаланыуға тапшырырға планлаштыра.  Mitsubishi Heavy Industries компанияһы комплекс проектын, кәрәкле документация һәм төҙөлөш өсөн майҙансыҡтың генераль планын әҙерләгән дә инде.  Бындай нефть химияһы продукцияһы комплексы Бөтә Рәсәй газ химияһы үҙәгенә нигеҙ һалырға тейеш.  Комплекс тулы ҡеүәтенә эшләй башлаһа, Рәсәйҙә был предприятиеға конкуренттар булмаясаҡ.   Рөстәм Хәмитовҡа һөйләүҙәренсә, уның составына өс производство инәсәк.  Дүшәмбе, 6 майҙа, Башҡортостан Президенты Рөстәм Хәмитов Салауат ҡалаһына эш сәфәре барышында акрил кислотаһы етештереү буйынса комплекс төҙөү проекты менән танышты.  Бөгөнгө көндә Новгород өлкәһенең «Акрилат» асыҡ акционерҙар йәмғиәте илдә акрил мономерҙары етештергән берҙән бер предприятие булып тора.  
