Форум программаһында «Кешелек капиталын үҫтереү» күргәҙмәһе, Рәсәй-Ҡаҙағстан Эшлекле советы ултырышы, Рәсәй һәм Ҡаҙағстан юғары уҡыу йорттары ректорҙары форумы һәм башҡа саралар ҡаралған. Быйылғы форум кешелек капиталын үҫтереүгә арнала.  Форумдың пленар ултырышын Рәсәй Федерацияһы Президенты Владимир Путин һәм Ҡаҙағстан Республикаһы Президенты Нурсолтан Назарбаев аса. Уның эшендә төп министрлыҡ һәм ведомство етәкселәре, бер төркөм Рәсәй Федерацияһы төбәктәре һәм Ҡаҙағстан Республикаһы өлкәләре башлыҡтары, ике илдең эре бизнес вәкилдәре ҡатнаша. Алдағы форум 2016 йылдың октябрендә Астанала үтте.
 Белешмә өсөн: Рәсәй һәм Ҡаҙағстан илдәренең төбәк-ара форумдары 2003 йылдан алып ике дәүләт төбәктәрендә уҙғарыла.  Дәүләт-ара, хөкүмәт-ара, төбәк һәм коммерция документтарына ҡул ҡуйыу күҙаллана. 
9 ноябрҙә Башҡортостан Башлығы Рөстәм Хәмитов Силәбелә XIV Рәсәй һәм Ҡаҙағстан төбәк-ара хеҙмәттәшлек форумында ҡатнаша. 