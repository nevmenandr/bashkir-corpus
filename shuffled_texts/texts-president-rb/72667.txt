Рәсәй Ғәҙәттән тыш хәлдәр министрлығының Красноярск крайы буйынса баш идаралығында оператив штаб булдырылған, 8 (391) 275-16-17 һандары буйынса «ҡыҙыу элемтә» телефоны эшләй.   Авиаһәләкәттә 15 пассажир һәм өс экипаж ағзаһының ғүмере өҙөлдө.  Башҡортостан Башлығы Рөстәм Хәмитов Красноярск крайында Ми-8 вертолеты ҡолауы һөҙөмтәһендә фажиғәлә һәләк булғандарҙың туғандарының һәм яҡындарының ҡайғыһын уртаҡлашты. Рәсәй Ғәҙәттән тыш хәлдәр министрлығының Башҡортостан буйынса баш идаралығы һәләк булғандарҙың туғандарына психологик ярҙам күрһәтеү буйынса эш ойошторған.
 Һәләк булыусылар араһында — Башҡортостандан ете кеше. Фажиғә 4 августа иртән Игарка ҡалаһынан 180 саҡрым алыҫлыҡта теркәлде. 