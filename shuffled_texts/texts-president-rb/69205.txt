Данил донъя беренселегендә Рәсәй спортсылары өсөн алтынсы миҙал яуланы.  2014 йылда Нанкинда үҫмерҙәр өсөн Олимпия уйындарында еңеү менән үҙе тураһында тәүге тапҡыр белдергән Бөрө егете өсөн Лондондағы донъя чемпионаты тәүге ҙур халыҡ-ара ярыш булды.
 Данилдың чемпионатҡа барыр алдынан йәрәхәт алыуы, әммә шуға ҡарамаҫтан спортсының еңеүгә ынтылышын күрһәтеүе һәм бер нимәгә ҡарамаҫтан ярыштарҙа лайыҡлы сығыш яһауы үҙе бер ғорурлыҡ, тип һыҙыҡ өҫтөнә алды Рөстәм Хәмитов. Ул тренерҙарға иң изге теләктәрен юлланы һәм Башҡортостанға ҡайтҡас спортсы һәм уның Бөрөләге тренеры Николай Ковальский менән мотлаҡ рәүештә осрашасағын белдерҙе. Республика етәксеһе уның чемпионаттағы сығышын ғаиләһе менән бергәл телевизор аша  ҡарауын һәм Башҡортостан спорты тәрбиәләнеүсеһенең еңеүе менән ғорурланыуын билдәләне.  Хәтерегеҙгә төшөрәбеҙ, 13 августа бейеклеккә һикереү буйынса ярыш финалында нейтраль флаг аҫтында сығыш яһаусы Данил Лысенко 232 сантиметр һөҙөмтәһен күрһәтте һәм көмөш миҙалға өлгәште.  Данил Лысенко яулаған көмөш миҙал – Башҡортостанда еңел атлетикалағы иң ҙур ҡаҙаныш.  
15 августа Башҡортостан Башлығы Рөстәм Хәмитов телефон аша әңгәмәлә бейеклеккә һикереү буйынса Рәсәй спортсыһы, Бөрө ҡалаһынан Данил Лысенконы Лондонда тамамланған еңел атлетика буйынса донъя чемпионатында яулаған көмөш миҙалы менән ҡотланы. Был данлыҡлы спорт карьераһының башы ғына һәм киләсәктә атлет яңы рекорд бейеклектәрен яулар, тип ышанысын белдерҙе республика Башлығы.