Рәсәй Президентының 2010 йылда ҡул ҡуйған «Дәүләт йәки муниципаль милектәге дини тәғәйенләнештәге мөлкәтте дини ойошмаларға тапшырыу тураһында»ғы Федераль законы сиктәрендә һуңғы ике йылда ғына округ төбәктәрендә Рус Православие сиркәүенә революцияға тиклем уның ҡарамағында булған күсемһеҙ милек объекттары тапшырылған.  Әлеге ваҡытта Башҡортостанда Рус Православие сиркәүе объекттарын ремонтлау һәм реконструкциялау әүҙем бара.  Волга буйы федераль округында Рус Православие сиркәүе объекттарын төҙөү буйынса эштәр алып барыла.  Башҡортостан митрополияһы идаралығының яңы бинаһы дөйөм майҙаны 2 700 квадрат метрҙан ашыу булған дүрт ҡатлы административ корпустан тора.  Быға тиклем идаралыҡ Өфөнөң шәхси секторындағы ике ҡатлы бинала урынлашҡайны.  Михаил Бабичтың туранан-тура булышлыҡ күрһәтеүе һәм төбәк Башлығы Рөстәм Хәмитовтың мөнәсәбәте арҡаһында быйыл митрополияға ҡаланың тарихи үҙәгендәге заманса бина тапшырылды. Шулай уҡ Рус Православие сиркәүенә 1918 йылға тиклем уның ҡарамағында булған дәүләт һәм муниципаль милекте тапшырыу тормошҡа ашырыла.  Уларҙың дөйөм майҙаны —  50 мең квадрат метрҙан ашыу.
 Өфө һәм Стәрлетамаҡ митрополиты Никон Михаил Бабичҡа 2016 йылдың июнь айында Мәскәү һәм бөтә Русь патриархы Кирилдың Башҡортостанға сәфәре барышында ҡараған бинаны күрһәтте. 
11 ноябрҙә Рәсәй Президентының Волга буйы федераль округындағы тулы хоҡуҡлы вәкиле Михаил Бабич һәм Башҡортостан Башлығы Рөстәм Хәмитов Өфө үҙәгендәге яңы бинаға күскән Рус Православие сиркәүенең Башҡортостан митрополияһы идаралығында булды һәм уны реконструкциялау барышы менән танышты. Митрополит Никон Рәсәй Президентының тулы хоҡуҡлы вәкиленә башҡарылған реконструкция эштәре хаҡында һөйләне.  Төбәк власть органдарының ярҙамы менән бина ҡаланың үҙәк элемтәләренә тоташтырылған, тамашалар залын йыһазландырыу тамамланған, ҡыйыҡтың бер өлөшө ремонтланған.