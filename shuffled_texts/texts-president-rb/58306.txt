Сергей Миңлеғолов ҡунаҡтарға, Бөйөк Ватан һуғышында бәреп төшөрөлгән, тергеҙелгән У-2 самолетын күрһәтте. БР берләштерелгән бик еңел һәм еңел авиация федерацияһы рәйесе Сергей Миңлеғолов менән улар төбәктә был йүнәлеште үҫтереү мәсьәләләрен һәм эшләнгән эштең йомғаҡтарын тикшерҙеләр.  Авиасмотр майҙансығында Рөстәм Хәмитов һәм Игорь Левитин РФ Президенты янындағы дөйөм тәғәйенләнештәге авиацияны үҫтереү мәсьәләләре буйынса комиссия ултырышында ҡатнаштылар.
 Башҡортостан башлығы Рөстәм Хәмитов һәм Рәсәй Президенты ярҙамсыһы Игорь Левитин Кушнаренко районының «Первушино» аэродромында уҙған «Асыҡ һауа» IX Бөтә Рәсәй авиация һөйөүселәр слетында ҡатнаштылар.  Республика башлығы пилоттар һәм осоу мәктәптәре тәрбиәләнеүселәре менән аралашты, шулай уҡ Apollo мотодельтаплан кабинаһын ҡараны. Һуңынан Рөстәм Хәмитов һәм Игорь Левитин, юғары пилотаж фигураларын эшләүсе, авиафорум ҡатнашыусыларының үрнәк сығыштарын баһаланылар. 