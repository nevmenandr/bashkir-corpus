– Быйыл республиканың Хәүефһеҙлек советы аппараты хеҙмәткәрҙәре лә ҡайһы бер дәүләт власы һәм урындағы үҙидара органдарының, атап әйткәндә, Һаулыҡ һаҡлау министрлығының, Тәтешле районы хакимиәтенең эшендә етешһеҙлектәрҙе асыҡланы. Мәҫәлән, 2017 йылда республиканың дәүләт органдарына хеҙмәткәрҙәрҙән мәнфәғәттәрҙең конфликты килеп тыуыуы хаҡында биш һәм уның барлыҡҡа килеү ихтималлығы тураһында 23  белдереү ҡағыҙы килгән.  Һөҙөмтәлә уларҙың вазифаһын үҙгәртеү юлы менән мәнфәғәттәрҙең конфликтын көйләү йәки бөтөрөү буйынса саралар күрелгән.
2017  йылдың беренсе кварталында республиканың дәүләт власы органдарында эшләү тәртибе һәм мәнфәғәттәрҙең конфликтын көйләү талаптарын үтәү буйынса комиссияларҙың 21 ултырышы уҙған.  Башҡортостандың ведомство-ара Йәмәғәт именлеге советы секретары  Алексей Касьянов дәүләт хеҙмәткәрҙәренең мәнфәғәттәрҙең конфликтын көйләү йәки бөтөрөү тураһында талаптарҙы үтәмәү осраҡтарын асыҡлау буйынса алып барылған эш хаҡында һөйләне. Башҡортостан Башлығы 6 июлдә муниципаль кимәлдә коррупцияға ҡаршы эш итеү  йәһәтенән бер нисә республика законына үҙгәрештәр индерелеүен хәбәр итте.  Комиссияларҙың ултырышы йомғаҡтары буйынса ике кеше дисциплинар яуаплылыҡҡа йәлеп ителгән.
– Дәүләт хеҙмәткәрҙәре эшмәкәрлегендә мәнфәғәттәрҙең конфликтына юл ҡуймау мәсьәләләренә даими рәүештә ҙур иғтибар бүленергә тейеш, – тип билдәләне Алексей Касьянов.  
25 июлдә Республика Йортонда Башҡортостан Башлығы Рөстәм Хәмитов төбәктә Коррупцияға ҡаршы эшмәкәрлекте көйләү буйынса комиссия ултырышын үткәрҙе.
– Былтыр Рәсәй Федерацияһы Президенты Хакимиәтенең, Рәсәй Президентының Волга буйы федераль округындағы тулы хоҡуҡлы вәкиле аппаратының тикшереүҙәре беҙгә ошо йүнәлештә әүҙемерәк шөғөлләнергә кәрәклеген күрһәтте.  – Шуға бәйле республиканың башҡарма власть органдары етәкселәренә хоҡуҡ боҙоусыларҙы ышанысты юғалтыуға бәйле эштән бушатыуға тиклем дисциплинар яуаплылыҡҡа йәлеп итеү буйынса саралар күрергә тейеш.
 Хәҙер муниципаль вазифа биләгән кешеләр республика етәксеһенә килемдәр һәм сығымдар тураһында мәғлүмәт бирергә тейеш. Алты хеҙмәткәргә ҡарата эшләү тәртибе талаптарын үтәү тураһында мәсьәләләр ҡаралған.  Ошо тикшереүҙәрҙең һөҙөмтәләре буйынса ҡайһы бер иптәштәр, элекке коллегаларыбыҙ биләгән вазифаларынан бушатылды, – тине Рөстәм Хәмитов. 