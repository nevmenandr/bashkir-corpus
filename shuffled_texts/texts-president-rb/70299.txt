Осрашыуҙа шулай уҡ Башҡортостан Республикаһы ойошторолоуҙың 100 йыллығына әҙерлеге тикшерелде.
– Республика юбилейына планлаштырылғандың барыһы ла тормошҡа ашасаҡ, – тине Рөстәм Хәмитов.  Рөстәм Хәмитов белдереүенсә, тотороҡло үҫеш өсөн республикаға ресурстар, инвестициялар, шул иҫәптән федераль бюджеттан ҙур проекттарҙы берлектә финанслау кәрәк. Республиканың социаль-иҡтисади үҫеше, төбәктең һаулыҡ һаҡлау, мәғариф, торлаҡ-коммуналь өлкәләрҙе, юл төҙөлөшөн үҫтереүгә йүнәлтелгән федераль программаларҙа ҡатнашыу мәсьәләләре тикшерелде. Яҡын киләсәккә бурыстар хаҡында һөйләгәндә, республика Башлығы Өфөлә яңы күперҙәр төҙөү, халыҡты иҫке һәм авария хәлендәге торлаҡтан күсереү кәрәклеген билдәләне. Осрашыуҙа Башҡортостан Республикаһы Дәүләт Йыйылышы – Ҡоролтай рәйесе Константин Толкачев ҡатнашты. 
30 ноябрҙә республиканың Дәүләт Йыйылышы – Ҡоролтай Йортонда төбәк Башлығы Рөстәм Хәмитов Башҡортостандан Федерация Советы ағзалары һәм Рәсәйҙең Дәүләт Думаһы депутаттары менән осрашты.  – Юбилейға арналған саралар Мәскәүҙә лә үтәсәк.
