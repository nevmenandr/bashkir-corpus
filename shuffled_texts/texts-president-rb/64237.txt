Шуның менән бергә республика етәксеһе киләсәктә ошо мәсьәлә буйынса фекерҙең үҙгәреүе мөмкин икәнлеген дә инҡар итмәне.
– Әгәр 50 процентлыҡ федераль пакет һатылһа, яңы акционерҙың беҙҙе дивидендтар буйынса ҡәнәғәтләндергән шарттарҙың үтәмәүен күрһәк, бәлки, ул саҡта ошо мәсьәләгә төҙәтмәләр индерербеҙ, –  тип һыҙыҡ өҫтөнә алды Башҡортостан Башлығы.  Башҡортостан Башлығы Рөстәм Хәмитов «Интерфакс-Волга буйы» агентлығына биргән интервьюһында ошо хаҡта һөйләне.
– Әлбиттә, республика үҙенең акциялар пакетын һатырға йыйынмай.  Беҙ нефть һәм уны эшкәртеү мәсьәләләре буйынса тармаҡ федераль власть органдары менән тығыҙ хеҙмәттәшлек итәбеҙ.  Бөгөнгө хәл Башҡортостан власы һәм халҡы өсөн ҡулай күренә.  Менеджмент менән мөнәсәбәттәребеҙ һәйбәт, «Башнефть» компанияһын үҫтереү темаларын бергәләп тикшерәбеҙ. Корпорацияның директорҙар советында вәкилдәребеҙ эшләй.  «Башнефть» яҡшы эшләй, компанияның иҡтисади күрһәткестәре юғары – 2015 йыл йомғаҡтары буйынса республика бюджеты бер нисә миллиард һумлыҡ һәйбәт дивидендтар аласаҡ, – тине Рөстәм Хәмитов.  – Бынан тыш, «Башнефть» спортҡа һәм нефть сығарыусы муниципалитеттарға ярҙам итеү йәһәтенән ҙур эш башҡара.  
«Башнефть» компанияһының 25 процентлыҡ акциялар пакетын һатыу күҙалланмай.  – Беҙ хәлде даими күҙәтеп барабыҙ, федераль министрлыҡтар, Хөкүмәт алдында фекеребеҙҙе яҡлайбыҙ һәм республика өсөн ҡулай вариантты ҡабул итәсәкбеҙ.
