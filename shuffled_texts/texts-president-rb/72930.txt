Төбәк етәксеһе «Башҡортостан» дәүләт концерт залы бинаһында 109-сы һайлау участкаһында тауыш бирҙе.
— Һайлауҙар – тарихыбыҙҙың, демократияның мөһим өлөшө, — тине Рөстәм Хәмитов.  Парламентарийҙар төбәк бюджеты, Мотлаҡ медицина страховкалау фонды бюджеты, юл төҙөлөшөнә сығымдар бүлеү, хеҙмәт ветерандарына льготалар һаҡлап ҡалыу һәм башҡа бик күп мәсьәләләрҙе хәл итә.
— Халыҡ һайлауҙарҙа, Дәүләт Йыйылышы – Ҡоролтай составын ойоштороуҙа ошондай мөһим мәсьәләләрҙе хәл итеүҙә ҡатнаша.  Иң мөһиме, республикала йәшәүселәр мәнфәғәтенә эшләү.
 — Һайлауҙар өсөн иң мөһиме – ул ғәҙеллек, асыҡлыҡ һәм конкурентлыҡ.  Шуға бөгөн республикала йәшәүселәр аңлы рәүештә эш итер, тулыһынса етди сығып ҡарар һәм, әлбиттә, һайлау участкаларына килер тип уйлайым, — тип һыҙыҡ өҫтөнә алды төбәк етәксеһе.  — Дәүләт Йыйылышының яңырыуын беләм һәм күрәм, сөнки бөгөнгө көнгә тиклем эшләүсе депутаттарҙың байтаҡ өлөшө һайлауҙарҙа ҡатнашмай, яңы, йәш йөҙҙәр күренә.  Миңә парламентыбыҙ үҙенсәлекле, яңы идеялар тыуҙыра алырлыҡ булыр кеүек тойола.  
9 сентябрҙә Өфөлә Башҡортостан Башлығы Рөстәм Хәмитов республиканың Дәүләт Йыйылышы – Ҡоролтай депутаттарын һайлауҙа ҡатнашты.  Минеңсә, һайлау алды кампанияһы был йәһәттән лайыҡлы уҙҙы. Төбәк Башлығы республика тормошонда Башҡортостан Республикаһы Дәүләт Йыйылышы – Ҡоролтайҙың мөһим ролен билдәләп үтте. 