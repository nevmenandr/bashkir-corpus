Участкаларҙың минималь һәм максималь ҙурлығы 0,08-ҙән 0,2 гектарға тиклем тәшкил итә.  Закон өс һәм унан да артыҡ бәлиғ булмаған бала тәрбиәләүсе граждандарға шәхси торлаҡ төҙөү өсөн бер тапҡыр бушлай ер участкаларын биреүҙе күҙаллай.  Ер участкаларын алыуға дәғүә итеүсе граждандарҙы ғаризалар тапшырыу сираты менән йәшәү урыны буйынса муниципалитет хакимиәте иҫәпкә аласаҡ.
 
28 сентябрҙә Рөстәм Хәмитов «Башҡортостан Республикаһында ер мөнәсәбәттәрен көйләү тураһына» Башҡортостан Республикаһы законына үҙгәрештәр индереү тураһында»ғы законға ҡул ҡуйҙы.  Законға ярашлы, ҡалала йәшәүселәргә ер участкалары – әлеге ҡала йәки уның менән сиктәш булған район биләмәһенән, ә районда йәшәүселәргә тейешле район биләмәһенән бүленәсәк.    Ер участкаларын бүлеү менән башҡарма властың ер мөнәсәбәттәре өлкәһендә республика органы, йәки урындағы үҙидара органы вәкилдәре шөғөлләнәсәк.  Ошо уҡ хоҡуҡ менән инвалид бала тәрбиәләүселәр ҙә файҙалана ала. 