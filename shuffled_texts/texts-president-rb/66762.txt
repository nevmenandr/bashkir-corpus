Республика һәм компания етештереү өлкәһендә – нефть һәм газ химияһы объекттарын төҙөү һәм яңыртыу буйынса берлектәге проекттарҙы тормошҡа ашырыуҙа һәм углеводородлы сеймал табыу өсөн уңайлы шарттар булдырыуҙа хеҙмәттәшлекте үҫтерергә ниәтләй.   Башҡортостан Республикаһы «Роснефть» нефть компанияһы асыҡ акционерҙар йәмғиәте менән Хеҙмәттәшлек тураһында килешеү төҙөнө.  Документ шулай уҡ энергия һөҙөмтәлелеген күтәреү, мәғариф һәм фәнни-техник эшмәкәрлек өлкәләрендә, импортты алмаштырыу, техниканы һәм технологияларҙы туплау мәсьәләләрендә көстәрҙе берләштереүҙе күҙ уңында тота.
 Республика Башлығының матбуғат хеҙмәте хәбәр итеүенсә, килешеү төбәкте комплекслы үҫтереүгә булышлыҡ иткән сәнәғәт, финанс, социаль программаларҙы тормошҡа ашырыуға, шулай уҡ хужалыҡ эшмәкәрлеген бойомға ашырыу өсөн уңайлы шарттар тыуҙырыуға йүнәлтелгән.  Унда ҡабул ителгән ҡарарҙарҙың һәм ғәмәлдәрҙең социаль йүнәлеше һыҙыҡ өҫтөнә алына. Килешеүҙә Башҡортостан ҡулланыусыларын сифатлы нефть продукттары менән тәьмин итеүгә, компанияның яғыулыҡ-ҡойоу станцияларын үҫтереүгә, заманса юл япмаһы материалдарын етештереүгә һәм файҙаланыуға, төбәктәге автомобиль транспорты ихтыяжының артыуын иҫәпкә алып, юл-транспорт инфраструктураһын үҫтереү буйынса проекттарҙы бойомға ашырыуға ҙур иғтибар бүленгән.  Документҡа Башҡортостан Башлығы Рөстәм Хәмитов һәм «Роснефть» компанияһының Баш башҡарма директоры Игорь Сечин ҡул ҡуйҙы.