– Ошо йәһәттән Йәмәғәт палатаһы ҙур эш башҡара.  Муниципалитеттарҙа, ҡала округтарында мөһим ҡарарҙарҙы етәкселәр түгел, халыҡ ҡабул итергә тейеш, – тине Рөстәм Хәмитов.  Республика етәксеһе фекеренсә, яңы коммерцияға ҡарамаған ойошмаларҙың барлыҡҡа килеүе гражданлыҡ йәмғиәте үҫешендә ыңғай сағыла.
– Беҙҙең бурыс – кешеләр үҙҙәрен хужа итеп тойһон өсөн үҙ-үҙен көйләүсе мөхит булдырыу.  Быйыл республиканан Президент гранттарына 425 ғариза бирелде, шуларҙың 21-е еңеп сыҡты.  Ольга Панчихина 2015 йылда Башҡортостанда гражданлыҡ йәмғиәте үҫешенең торошо тураһында доклад менән сығыш яһаны, республикала Коммерцияға ҡарамаған ойошмаларҙың ресурс үҙәген булдырырға тәҡдим итте.
– Коммерцияға ҡарамаған ойошмаларҙың күбеһе үҙаллы ойошторола һәм үҙҙәренең йүнәлештәренә нигеҙ һалыусы булып тора.  Аңлашыла, гранттар алырға кәрәк, кешеләр бөтә йүнәлештәрҙә үҫешергә тейеш.   Шуға күрә ресурс үҙәге мәғлүмәт ярҙамы өсөн кәрәк. Рөстәм Хәмитов Йәмәғәт палатаһының республика тормошондағы әһәмиәтен билдәләне.
– Ошо мөһим орган йәмәғәт, коммерцияға ҡарамаған ойошмаларҙың көсөн бергә тупларға мөмкинлек бирә.  Тәү сиратта йәмғиәт фекерен тыуҙырыу, халыҡты дөрөҫ эшкә йәлеп итеү, коммерцияға ҡарамаған ойошмаларға, эшҡыуарлыҡҡа ярҙам итеү шарт.
 – Һуңғы өс йылда коммерцияға ҡарамаған ойошмалар конкурстарҙа бик әүҙем ҡатнаша.  2013 йылда 120-нән ашыу ғариза ебәрелгән, 15-е еңеү яулаған, был иһә сифаттың юғары булыуы хаҡында һөйләй.  – Бик күп кешеләр Йәмәғәт палатаһы аша дөрөҫ, кәрәкле проекттарҙы ғәмәлгә ашырыуға йәлеп ителә.  Киләсәктә һеҙҙең менән бергәләп эшләйәсәкбеҙ. Ләкин уларҙы туплаусы берҙәм ресурс үҙәге кәрәк, – тип билдәләне ул.  Һеҙ ҙур эштәр башҡараһығыҙ һәм ҡатмарлы процестарҙы көйләйһегеҙ, – тине республика Башлығы.  Әммә был – икенсе мәсьәлә. 