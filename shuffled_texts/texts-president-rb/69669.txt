 Алдағы йылдарҙа «Апимондия» президенты Филип МакКейб етәкселегендәге делегация йыш Башҡортостанға килеп умартасылыҡ тармағының үҫеше, конгресс инфраструктураһы менән танышты.  Быйыл Өфөлә «Иң яҡшы умартасы» номинацияһында профессиональ оҫталыҡ буйынса Бөтә Рәсәй конкурсының федераль этабы үтте. 
 Был хаҡта 3 октябрҙә Истамбулда XLV «Апимондия» конгресы барышында хәбәр ителде. Тауыш биреү һөҙөмтәһендә «Апимондия» халыҡ-ара умартасылар ассоциацияһы федерацияһы форумды Рәсәй Федерацияһында үткәреү буйынса ғаризаны хупланы.  Рәсәйҙән тыш, күләмле сараны үткәреүгә Сербия, Словения һәм Дания дәғүә итте.  Республика баш ҡалаһында бөтә донъя умартасылар форумын уҙғарыу ниәте менән беренсе тапҡыр 2015 йылда Башҡортостан Башлығы Рөстәм Хәмитов «Апимондия» халыҡ-ара умартасылар ассоциацияһының элекке президенты Жиль Ратиа менән осрашыуында белдерҙе.  30 сентябрҙә республика менән таныштырыу сараһы үтте. 
2021 йылда умартасылыҡ буйынса XLVII Халыҡ-ара конгресы Өфөлә үтәсәк. 