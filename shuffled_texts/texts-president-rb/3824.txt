Башҡортостан Президенты Рөстәм Хәмитовтың ҡушыуы буйынса республика территорияһында урынлашҡан ғәскәри частарға киҙеүгә һәм киҫкен респиратор ауырыуҙарға ҡаршы дарыу препараттары ебәрелде.   Төбәк башлығы тарафынан бындай ҡарар Ватанды һаҡлаусылар көнө алдынан уның ғәскәри частар командирҙарын ҡабул итеү йомғаҡтары буйынса, ҡатмарлы эпидемиологик шарттарҙы һәм оҙайлы һалҡындарҙың дауам итеүен иҫәпкә алып, ҡабул ителде, тип хәбәр итә Башҡортостан Президенты матбуғат хеҙмәте.
 