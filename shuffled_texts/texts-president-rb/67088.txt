Бер нисә йыл элек бында Торлаҡ-коммуналь хужалыҡты реформалауға булышлыҡ итеү фонды иҫәбенә комплекслы капиталь ремонт үткәрелгән, шул иҫәптән ҡыйыҡ, сантехника ҡорамалдары, электр энергияһы менән тәьмин итеү системаһы ремонтланған.  Эштәрҙең  хаҡы яҡынса 3,2 миллион һум тәшкил итә, шуларҙың 3 миллион һумы – республика һәм муниципаль бюджет аҡсаһы.  100 фатирҙа 206 кеше йәшәй.  Дөйөм алғанда, федераль ҡаҙнанан субсидиялар йәлеп итеп, урындағы башланғыстарға ярҙам итеү программаһы буйынса Өфөләге йорт биләмәләрен төҙөкләндереүгә 250 миллион һум аҡса йүнәлтеү ҡарала.  Михаил Бабич һәм Рөстәм Хәмитов ошонда йәшәүселәр менән аралашты, уларҙың биләмәне төҙөкләндереү буйынса теләктәре, һәр кешенән күпме аҡса йыйыуҙары менән ҡыҙыҡһынды.  Биш ҡатлы кирбес йорт 1965 йылда һалынған.  Урындағы башланғыстар программаһын тормошҡа ашырыу барышында йөрөй торған урынды киңәйтеү, өҫтәмә парковка урындары булдырыу менән асфальт-бетон япманы капиталь ремонтлау буйынса эштәр, тышҡы яҡтыртыу системаһын үҙгәртеп ҡороу, балалар өсөн ҡорамалдар һәм турниктар ҡуйыу, ҡарт ағастарҙы йығыу һәм биләмәне йәшелләндереү ҡаралған. Өфөлә йорт биләмәләрен төҙөкләндереү буйынса тағы ла өс программа: күп фатирлы йорт биләмәһендә балалар өсөн ҡорамалдар ҡуйыу, «Реаль эштәр» партия проекты, шулай уҡ әлеге ваҡытта йәмәғәтселек тикшереүе үткән «Заманса ҡала мөхитен булдырыу» программаһының проекты ғәмәлгә ашырыла.
 
3 мартта Өфөлә Рәсәй Президентының Волга буйы федераль округындағы тулы хоҡуҡлы вәкиле Михаил Бабич һәм Башҡортостан Башлығы Рөстәм Хәмитов йорт биләмәһен төҙөкләндереү буйынса башланғыс менән танышты. Бынан алдараҡ йорт биләмәһен төҙөкләндереү буйынса эштәр башҡарылған. Тәҡдим Достоевский урамындағы күп фатирлы йорт милекселәренән килде.  Инициативалы төркөм вәкиле әйтеүенсә, һәр фатирҙан уртаса сумма 1,5 мең һум тәшкил иткән. Башҡортостанда урындағы башланғыстарға нигеҙләнгән йәмәғәт киңлектәрен үҫтереү проекттары Бөтә донъя банкы методикаһы буйынса Башҡортостан Хөкүмәте Ҡарарына ярашлы бойомға ашырыла. Йорт милекселәре 162 мең һум аҡса йыйған.