
1 ноябрҙә Башҡортостан Президенты Рөстәм Хәмитов «Өфө ҡалаһында 2013 йылғы VI Ҡышҡы халыҡ-ара балалар уйындарына әҙерлек һәм уны үткәреү тураһында»ғы указға ҡул ҡуйҙы. Өфөгә ярыштарға донъяның төрлө илдәренән меңгә яҡын уҡыусының килеүе көтөлә.   Указға ярашлы, VI Ҡышҡы халыҡ-ара балалар уйындары Башҡортостандың баш ҡалаһында 2013 йылдың февраль-мартында үтәсәк.  Халыҡ-ара балалар уйындары Халыҡ-ара Олимпия комитеты ярҙамында 1968 йылдан башлап үткәрелә.  Уйындар ойошторолғандан алып унда 37 мең йәш спортсы ҡатнашҡан.  Белешмә өсөн.  Йола буйынса унда 12-15 йәштәрҙәге балалар ҡатнаша.  
 Ойоштороу комитеты менән берлектә республика Хөкүмәтенә 2011 йылдың 20 декабренә тиклем уйындарға әҙерлек һәм уны үткәреү буйынса саралар планын раҫларға, шулай уҡ указды ғәмәлгә ашырыуға бәйле сығымдарҙы финанслау сығанаҡтарын билдәләргә ҡушылған.  1968 йылдан алып 44 йәйге һәм биш ҡышҡы Халыҡ-ара балалар уйындары ойошторолған. 