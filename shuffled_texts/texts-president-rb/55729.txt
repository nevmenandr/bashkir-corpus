Проект бюджеты – яҡынса 20 миллиард доллар.
 
 Уға ярашлы, инвесторҙар өсөн ҙур һалым ташламалары ҡаралған.  Осрашыуҙа республика предприятиелары менән хеҙмәттәшлек итеү, берлектәге халыҡ-ара проекттарҙа ҡатнашыу мәсьәләләре һәм инвестициялар тураһында һүҙ барҙы.
— Башҡортостанда инвестициялар йәлеп итеү эшмәкәрлеге әүҙем алып барыла, — тип билдәләне Рөстәм Хәмитов.  – Заманса ҡануниәт булдырылды.   Беҙҙә инвесторҙар өсөн уңайлы шарттар булдырыла, һеҙҙе хеҙмәттәшлек итергә саҡырабыҙ.  Атап әйткәндә, һүҙ Кубала өс нефть эшкәртеү заводын ойоштороу тураһында бара.  Һеҙҙең инвестициялар йәлеп итеү һәм ҙур фондтар менән килешеп эш итеү буйынса әүҙем эшмәкәрлек алып барыуығыҙ хаҡында беләбеҙ, беҙҙең проекттарҙы ла ҡарап сығырға тәҡдим итәбеҙ.  Беҙҙә донъя кимәлендәге продукция етештергән, халыҡ-ара проекттарҙа ҡатнашҡан предприятиелар бар.  Ҡорамалдар урынлаштырыуҙан алып технологиялар индереүгә тиклем барлыҡ эштәрҙе Башҡортостан белгестәре башҡара ала.  Республика банк структураларының Фарсы ҡултығы илдәрендә эшмәкәрлек алып барыуы һәм Башҡортостан предприятиелары продукцияһын Яҡын Көнсығыш илдәренә сығарыу өлкәләрендә хеҙмәттәшлек итергә теләр инек. 