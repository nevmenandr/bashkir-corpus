Владимир Путин төҙөлөшкә рөхсәт биргәндә артыҡ административ кәртәләрҙе бөтөрөргә кәрәк, тип белдерҙе.  
22 июлдә Башҡортостан Президенты Рөстәм Хәмитов Новое Ступино ауылында (Мәскәү өлкәһе) Рәсәй Федерацияһы Хөкүмәте Рәйесе Владимир Путин үткәргән аҙ ҡатлы төҙөлөш үҫеше мәсьәләләре буйынса кәңәшмәлә ҡатнашты.    Кәңәшмәлә һүҙ Федерация субъекттарының торлаҡ төҙөлөшө программаларын дәртләндереү хаҡында барҙы.  Алдағы биш йылда был маҡсаттарға бюджеттан 25 миллиард һум самаһы аҡса бүленәсәк.  
 Был хаҡта республика башлығының матбуғат хеҙмәте хәбәр итә. 