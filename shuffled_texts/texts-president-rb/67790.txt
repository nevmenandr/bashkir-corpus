Башҡортостандың Мәғлүмәтләштереү буйынса дәүләт комитеты рәйесе Ринат Шәғәлин әйтеүенсә, әлеге ваҡытта мәғариф учреждениелары юғары тиҙлектәге интернетҡа һәм техник ярҙамға хеҙмәттәр һатып алыуҙы унификациялау өсөн берҙәм техник эштәр әҙерләнә. Республикала әҙерләнәсәк инновацион контент ауыл мәктәптәрендә айырыуса ихтыяжлы буласаҡ, тип билдәләне ултырышта ҡатнашыусылар.  Әммә электрон белем биреү өлкәһендә ошо уҡыу йорттарының интернет менән тәьмин ителеше проекттарҙы тормошҡа ашырыуҙы тотҡарлай.
— Әлегә электрон белем биреү процесында мәғлүмәти белем биреү мөхитен булдырыуҙа, шул иҫәптән һанлы белем биреү ресурстары, телекоммуникация технологиялары, программа-аппарат платформаһы һәм ҡорамалдар йәһәтенән бик яй бара, – тип белдерҙе Рөстәм Хәмитов.  Мәктәптәрҙең 72 процентында һәм урта махсус белем биреү ойошмаларының 53 процентында юғары тиҙлектәге интернет юҡ.  – Бөгөнгә республика ойошмаларының 76 процентында ғына эш урындарында интернет бар.  
17 майҙа Башҡортостан Башлығы Рөстәм Хәмитов үткәргән Электрон белем биреүҙе үҫтереү буйынса совет ултырышында республика мәктәптәрен юғары тиҙлектәге интернет менән тәьмин итеү мәсьәләһе ҡуҙғатылды. Башҡортостан Башлығы һәр уҡыу-уҡытыу йортонда электрон белем биреү элементтарын индереү барышын, шулай уҡ мәктәптәрҙең интернетҡа сығыу мөмкинлеген анализларға ҡушты.
— 2018 йылда бөтә мәктәптәрҙә лә юғары тиҙлектәге интернет булырға тейеш, – тип һыҙыҡ өҫтөнә алды Рөстәм Хәмитов.
 Бындай хәлдә ниндәй электрон белем биреү хаҡында һөйләй алабыҙ?