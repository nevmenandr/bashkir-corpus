Рөстәм Хәмитов уйынсыларҙың кейем алмаштырыу бүлмәләрен, матбуғат үҙәген, тамашасылар трибунаһын ҡараны, төҙөлөш эштәренең сифаты тейешле кимәлдә түгеллеген билдәләне.
– Бының өсөн әллә күпме аҡса бүленгән.  Яңы спорт үҙәгендә төп һәм запас майҙандар, дүрт күнекмәләр майҙансығы, 15 мең урынлыҡ тамашасылар трибунаһы, фитнес үҙәге, еңел атлетика менән шөғөлләнеү өсөн залдар һәм административ-көнкүреш корпусы буласаҡ. 
25 майҙа Өфөлә Башҡортостан Башлығы Рөстәм Хәмитов «Нефтсе» стадионын төҙөкләндереү барышын тикшерҙе. Яңы майҙандағы тәүге матчын «Өфө» футбол клубы быйыл август айында уҙғарырға ниәтләнә. 
 Хәҙерге көндә объектта биләмәне төҙөкләндереү һәм биналарҙы биҙәү эштәре тамамлана. Атап әйткәндә, төбәк етәксеһе тамашасылар трибунаһы аҫтындағы урындың йыйыштырыу өсөн уңайһыҙ булыуын билдәләне.
– Бында һәр ваҡыт таҙалыҡ һәм тәртип булырға тейеш, – тип һыҙыҡ өҫтөнә алды Рөстәм Хәмитов.
2014/2015 йылдар миҙгелендә Өфө футболсылары Пермдә, Саранскиҙа һәм Санкт-Петербургта уйындар уҙғара.  Проекттың хаҡы 770 миллион һум тәшкил иткән.  Стадионды реконструкциялау 2012 йылда башланған.  Эшләгәс, 50 йылға етерлек итеп эшләргә кәрәк, – тине Рөстәм Хәмитов. Башҡортостан Башлығы проектлаусыларҙы йәлеп итеп, ҡыҫҡа ваҡыт эсендә асыҡланған етешһеҙлектәрҙе бөтөрөргә ҡушты. 