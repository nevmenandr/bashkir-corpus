Башҡортостан Башлығы Рөстәм Хәмитовтың Указы менән Илшат Фәзрахманов республиканың ауыл хужалығы министры итеп тәғәйенләнде. Иҡтисад фәндәре кандидаты. Төбәк Башлығының икенсе Указы менән Николай Коваленко Башҡортостандың ауыл хужалығы министры вазифаһынан бушатылды. Фәзрахманов Илшат Илдус улы 1977 йылдың 8 авгусында Әлшәй районының Торонтайыш ауылында тыуған.  Хеҙмәт эшмәкәрлеген 1999 йылда «Раевка шәкәр заводы» асыҡ акционерҙар йәмғиәтендә башлай, унда баш бухгалтер урынбаҫары, бухгалтер-программист, генераль директорҙың ауыл хужалығы продукцияһын етештереү буйынса урынбаҫары булып эшләй.
2002 йылда – «БашАгроШәкәр» ауыл хужалығы предприятиеһы» яуаплылығы сикләнгән йәмғиәте директоры (Өфө ҡалаһы).
2015 – 2016 йылдарҙа – Дәүләкән районы хакимиәте башлығы.
 Башҡорт дәүләт аграр университетын, Башҡортостан Республикаһы Президенты ҡарамағындағы Башҡортостан дәүләт хеҙмәте һәм идара итеү академияһын, Рәсәй Президенты ҡарамағындағы Рәсәй халыҡ хужалығы һәм дәүләт хеҙмәте академияһын тамамлаған.  