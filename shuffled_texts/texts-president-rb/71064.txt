
15 февралдә «Сочи-2018» Рәсәй инвестиция форумында «Росконгресс» фонды, Башҡортостан Республикаһы Хөкүмәте һәм «Рәсәй юристары ассоциацияһы» йәмәғәт ойошмаһы араһында хеҙмәттәшлек тураһында килешеүгә ҡул ҡуйылды. Килешеү республиканың инвестиция һәм экспорт мөмкинлектәрен арттырыуҙы, тышҡы һәм эске баҙарҙа уңышлы инвестиция һәм экспорт проекттарын тәҡдим итеүҙе маҡсат итеп ҡуя.  
 Атап әйткәндә, документта тематик форумдар, конференция, семинарҙар, түңәрәк өҫтәлдәр һәм башҡа саралар ойоштороп социаль әһәмиәтле бурыстарҙы хәл итеү, бизнес һәм граждандарҙың хоҡуҡи белемен үҫтереү күҙ уңында тотола.  Документты ҡул тамғалары менән төбәк Башлығы Рөстәм Хәмитов, фонд директоры Александр Стуглев һәм ассоциация идараһы рәйесе Владимир Груздев нығытты.