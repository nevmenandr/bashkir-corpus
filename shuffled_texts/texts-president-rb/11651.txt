
  Стәрлетамаҡ станоктар эшләү заводын көрсөктән сығарырға кәрәк.  Бөгөн был предприятие эшмәкәрлеге менән танышҡас, Башҡортостан Президенты Рөстәм Хәмитов шундай маҡсат ҡуйҙы.   Уның фекеренсә, был предприятиеның уңышлы үҫеше өсөн һәйбәт перспективалар бар, ләкин уның проблемаһы — Рәсәй баҙарындағы конкуренцияның юғары булыуында.  Стәрлетамаҡ станоктар эшләү заводында етештерелгәнгә оҡшаш ҡорамалдар Ҡытайҙан һәм башҡа илдәрҙән килтерелә.  Республика башлығы фекеренсә, завод «Росатом» һәм «РусГидро» кеүек сәнәғәт гиганттарының поставкалаусыһы була ала.  Перспективала был предприятие Өфө янында сығарыласаҡ «DAF» йөк машиналары өсөн дә ҡорамалдар поставкалай аласаҡ.  Әйткәндәй, «РусГидро» «Альстом» менән берлектә Өфө эргәһендә бәләкәй энергетика өсөн ҡорамалдар етештереү буйынса завод төҙөргә ниәтләй.  Рөстәм Хәмитов ҡойоу һәм йыйыу цехтарында, шымартыу участкаһында булды.  Завод бер йыл алдан техник яҡтан ҡайтанан йыһазландырыуға 347 миллион һум һалып, үҙенең үҫешенә ҙур средстволар инвестициялаһа ла, иҡтисади көрсөк предприятие эшмәкәрлегенә ныҡ йоғонто яһаған.  
— Республика завод мәнфәғәтендә лоббист булып сығыш яһаясаҡ, — тине Президент, производство цехтарын ҡарағас. Стәрлетамаҡ станоктар эшләү заводы был заводты ла ҡорамалдар менән тәьмин итә ала.  Шул уҡ мәлдә Ҡытай етештереүселәре менән хаҡтарҙа ярышыуы ҡыйын. 