Быйыл Башҡортостанда 2 млн 152 мең гектар майҙанда яҙғы сәсеү үткәреү планлаштырылған.  475 мең гектар майҙанда ужым культуралары сәселгән.  Шуларҙан яҙғыһын сәселеүсе иген культураларына 1 млн 390 мең гектар тура килә.  Республикала һорау менән ҡулланған һәм табышлы культураларҙың сәсеүлектәре арттырылған: рапс майҙаны – 2 тапҡырға, ҡарабойҙай – 27 процентҡа, соя – 18 процентҡа, картуф һәм йәшелсәләр – 1 процентҡа, шәкәр сөгөлдөрө – 5 процентҡа.  Кәңәшмәлә ауыл хужалығы етештереүселәрен яғыулыҡ-майлау материалдары, минераль ашламалар, орлоҡ, техника һәм кәрәкле финанс ресурстары менән тәьмин итеү мәсьәләләре ҡаралды.   Федераль һәм республика бюджеттарынан яҙғы сәсеү кампанияһына 1,2 млрд һумдан ашыу сумма йүнәлтеү планлаштырыла.
 Белешмә өсөн.  
28 мартта Воронежда Башҡортостан Президенты Рөстәм Хәмитов төбәктәрҙең яҙғы сәсеүгә әҙерлегенә арналған кәңәшмәлә ҡатнашты.  Уны Рәсәй Федерацияһы Хөкүмәте Рәйесе Владимир Путин үткәрҙе.  