Ҡала хакимиәтенең матбуғат хеҙмәтенән хәбәр итеүҙәренсә, технопарк 2007 йылда элекке күн-аяҡ кейемдәре заводы корпусында асылған.  Рөстәм Хәмитов сәнәғәт изделиелары өсөн ярымфабрикаттар етештереүсе «Башҡортостан быяла компанияһы» яуаплылығы сикләнгән йәмғиәте, кабель пластикаттар эшләп сығарыусы  «Башпласт» яуаплылығы сикләнгән йәмғиәте, төҙөлөш ихтыяждары өсөн пенопласт етештереүсе «Башмонолит» яуаплылығы сикләгән йәмғиәте эшмәкәрлеге менән танышты. Шулай уҡ индустриаль паркта «Башкопмаунд» фәнни-производство үҙәге» яуаплылығы сикләнгән йәмғиәте, «Урал быяла компанияһы» яуаплылығы сикләнгән йәмғиәте һәм башҡа сәнәғәт предприятиелары эшләй.
 Башҡортостан Президенты «Стәрлетамаҡ производство-технология үҙәге» индустриаль паркында булды.  Бәләкәй заводтарҙы реконструкциялауға милек хужалары – 140 миллион һум, резидент-ойошмалар 570 миллион һум инвестициялар һалған. Бөгөн 33 мең квадрат метр майҙанда урынлашҡан туғыҙ производствола 396 кеше эшләй. 