Дәрестә уҡытыусылар «Имтихан-медиа» мәғариф ресурсы мәсьәләләрен, белем кимәлен тикшереү өсөн Votum системаһын файҙалана.  – Мин мәктәп директоры Наталья Александровнаға коллектив менән ҙур эш башҡарғандары өсөн рәхмәт белдерәм, бөгөн уны республика, ил кимәлендә лә күрһәтергә мөмкин.
 
15 октябрҙә Рөстәм Хәмитов Өфөнөң 159-сы урта мәктәбенә барҙы һәм унда Башҡортостан Республикаһы Башлығы ҡарамағындағы Электрон белем биреүҙе үҫтереү буйынса советтың күсмә ултырышын үткәрҙе.
159-сы дөйөм белем биреү мәктәбе директоры Наталья Иванцова бер нисә йыл дауамында уңышлы эшләгән электрон белем биреү системаһы тураһында һөйләне.  Совет ултырышында Рөстәм Хәмитов педагогик коллективтың ҡаҙаныштарын юғары баһаланы.
– Өфөнөң 159-сы мәктәбе электрон белем биреү йәһәтенән үҫешкән мәктәптәрҙең береһе һанала.  Әле генә уҡыусыларҙың, уҡытыусыларҙың электрон мәғлүмәт базаларын ҡараныҡ.  Әйтеүҙәренсә, электрон журналдар һәм көндәлектәр, виртуаль уҡытыусылар бүлмәһе, электрон мәғариф ресурстары, мәктәптең сайты, виртуаль заманса башҡорт һынлы сәнғәте музейы, виртуаль китапхана, мәктәп телевидениеһы бар.  176 компьютерҙың бөтәһе лә интернетҡа тоташтырылған, Wi-Fi бар.  Ысынында иһә ул беҙҙә заманса эшләгән мәғариф учреждениеларының булыуын күрһәтә, – тине төбәк Башлығы.  Рөстәм Хәмитов уҡытыусылар һәм уҡыусылар менән ошо системаның өҫтөнлөктәре хаҡында һөйләште.  Мәктәптә заманса мәғлүмәт-белем биреү мөхите булдырылған, ул уҡыусылар һәм уҡытыусылар өсөн мәғлүмәт технологияларын ҡулланыу мөмкинлеге бирә.  Был бик яҡшы.  Әгәр 2013-2014 уҡыу йылында ҡатнаш уҡытыу системаһында эшләгән биш уҡытыусы биш курс ойошторһа, быйыл 21 педагог электрон уҡытыу системаһында 26 курс буйынса материалдарҙы ҡуллана. Әгәр ҙә уҡыусы ниндәйҙер сәбәптәр буйынса дәрескә килмәһә, теманы өйҙә өйрәнә ала. Уҡыусылар әйтеүенсә, уҡыу күпкә еңелерәк һәм ҡыҙыҡлыраҡ, интерактив роликтар һәм анимация теманы яҡшыраҡ аңларға ярҙам итә. 