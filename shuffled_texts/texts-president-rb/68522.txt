Төбәк етәксеһе тармаҡ вәкилдәрен һөнәри байрамдары менән ҡотланы һәм дәүләт наградаларын тапшырҙы.
— Һеҙҙең хеҙмәтегеҙ йәмғиәттә һәр саҡ талап ителгәндәрҙең береһе булды һәм булып ҡала.  Был турала Медицина хеҙмәткәрҙәре көнөнә арналған тантаналы йыйылышта үҙ сығышында төбәк Башлығы Рөстәм Хәмитов хәбәр итте.

– Беҙ ҙур төҙөлөштәр алып барабыҙ.  Киләсәктә шулай уҡ Өфөлә паллиатив үҙәк төҙөү, 3-сө балалар табыу йортон, Республика ҡан биреү станцияһын реконструкциялау, уның ҡарамағында плазма үҙәге булдырыу күҙаллана.
 Эшегеҙгә тоғро ҡалып, тырышлығығыҙ, иғтибарлы мөнәсәбәтегеҙ менән кешеләргә ауырыуҙарын еңергә ярҙам итәһегеҙ, уларҙы әүҙем тормошҡа ҡайтараһығыҙ.  Республикала заманса, һөҙөмтәле медицина ярҙамын күрһәтеү системаһын булдырыу, уның юғары сифатын тәьмин итеү өсөн Башҡортостанда күп нәмә эшләнә, тип билдәләне төбәк Башлығы.  Һеҙҙең изге һәм көсөргәнешле хеҙмәтегеҙ өсөн ысын күңелдән рәхмәт!
 Республиканың 100 йыллығын байрам итеүгә генә шәхси инвесторҙарҙың аҡсаларын һәм бюджет ресурстарын йәлеп итеү менән 15 миллиард һумға 14 һаулыҡ һаҡлау объектын төҙөү һәм яңыртыу буйынса проекттар әҙерләнә, – тине Рөстәм Хәмитов. – Уларҙың иң ҙурҙары – ул Республика кардиология үҙәге бинаһын реконструкциялау һәм хирургия корпусын төҙөү, административ бинаны Республика клиник психотерапия үҙәге стационарын урынлаштырыуға реконструкциялау, Республика клиник онкология диспансерының хирургия корпусына төкөтмә һалыу, Учалы үҙәк район дауаханаһының хирургия корпусын, Туймазыла балалар поликлиникаһын һәм бик күп башҡа объекттар төҙөү.   Тик былтыр ғына һаулыҡ һаҡлау системаһына 54,5 миллиард һум йүнәлтелгән. Башҡортостандың 100 йыллығына республикала 14 һаулыҡ һаҡлау объекты төҙөләсәк һәм яңыртыласаҡ.  Нәҡ һаулыҡ күбеһенсә кешенең йәшәү сифатын, һәр ғаиләнең социаль именлеген, республиканың һәм тотош илдең киләсәген билдәләй, – тип һыҙыҡ өҫтөнә алды Рөстәм Хәмитов медицина хеҙмәткәрҙәренә мөрәжәғәт итеп. – Беҙҙең дауалау учреждениеларында 84 меңгә яҡын табип һәм шәфҡәт туташы, санитар һәм төрлө өлкә белгестәре эшләй. 