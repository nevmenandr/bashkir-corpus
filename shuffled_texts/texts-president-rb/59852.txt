Ил Хөкүмәтендә социаль мәсьәләләргә яуаплы булған, вице-премьер Ольга Голодец эш сәфәре менән Өфөгә килде.  Үҙенең сәфәре сиктәрендә Ольга Голодец «Әсә һәм бала» клиникалар селтәренең перинаталь үҙәген асыуҙа ҡатнашасаҡ.  Яңы клиникала бала табыу йорто, хирургия, консультация-диагностика һәм балалар һаулығы үҙәктәре урынлашҡан.  Аэропортта уны Башҡортостан Президенты Рөстәм Хәмитов ҡаршы алды.
                         Бында иң заманса алымдар, шул иҫәптән «ЭКО» файҙаланыласаҡ.
  Шулай уҡ вице-премьер баш ҡаланың бер нисә белем биреү, медицина һәм мәҙәниәт учреждениеһында: 39-сы гимназияла, Республика клиник дауаханаһының акушер-гинекология корпусында, Нестерев исемендәге Башҡорт художество музейының яңы бинаһында, 78-се балалар баҡсаһында буласаҡ.
