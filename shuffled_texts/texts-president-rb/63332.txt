Вәғит Алекперов, үҙ сиратында, Өфөлә Рәсәйҙең туғыҙ төбәген үҙ эсенә алған нефть продукттарын һатыу үҙәге булдырылыуы тураһында хәбәр итте.
– Үҙәкте бында астыҡ.  Бынан тыш, яғыулыҡты һаҡсыл файҙаланыу буйынса перспективалы проекттар хаҡында уйлайбыҙ.  Компания менән бергә энергия һөҙөмтәлелеге мәсьәләләре өҫтөндә эшләйбеҙ.  Ә бына үҙ-ара ярҙам күрһәткестәре буйынса беҙ яҡшы кимәлдә, – тине Рөстәм Хәмитов.  «ЛУКОЙЛ» ышаныслы партнер булыр тип өмөтләнәбеҙ.
«ЛУКОЙЛ» асыҡ акционерҙар йәмғиәте – нефть һәм газ компанияһы.  Рәсәйҙә нефть сығарыуҙың 16,4 проценты һәм нефть эшкәртеүҙең 15,7 проценты уның өлөшөнә тура килә.
«ЛУКОЙЛ-Уралнефтепродукт» яуаплылығы сикләнгән йәмғиәте илдең туғыҙ төбәгендә – Башҡортостан һәм Татарстан республикаларында, Һамар, Ырымбур, Ульяновск, Силәбе, Ҡурған, Төмән өлкәләрендә, Ханты-Манси автономиялы округын – Юграла үҙенең эшмәкәрлеген тормошҡа ашыра.
 
4 февралдә Республика йортонда Башҡортостан Башлығы Рөстәм Хәмитов «ЛУКОЙЛ» асыҡ акционерҙар йәмғиәте президенты Вәғит Алекперов менән осрашты.  Осрашыу барышында төбәктә компанияның эшмәкәрлеген үҫтереү мөмкинлектәре тикшерелде.
– Эшебеҙгә килгәндә, күләм йәһәтенән юғары кимәлдә булмаһа ла, уңышлы.  Был төбәк структураһы ғына түгел, ә Ямал-Ненец округынан Ырымбурға һәм Татарстандан Алыҫ Көнсығышҡа тиклем эшләүсе ойошма, – тип һыҙыҡ өҫтөнә алды ул.  
«ЛУКОЙЛ» республика иҡтисады өсөн мөһим әһәмиәткә эйә, тип билдәләне Башҡортостан Башлығы.
– Йылына 300 миллион һум самаһы һалым алабыҙ, компания беҙҙең биләмәлә нефть продукттарын һатыу менән генә шөғөлләнә, – тине Рөстәм Хәмитов.  – Ошо йәһәттән заправкалау станциялары селтәрен үҫтереү мөмкинлектәре бар.  – Беҙгә берлектәге эште артабан нисек үҫтереү хаҡында уйларға кәрәк.