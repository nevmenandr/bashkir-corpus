Беҙ артабан да чемпионлығыбыҙҙы иҫбатлаясаҡбыҙ, ә йыйылмала сығыш яһап, ил һәм республика намыҫын яҡлаясаҡбыҙ. 
26 апрелдә Өфөлә Башҡортостан Башлығы Рөстәм Хәмитов беренсе тапҡыр Ҡатын-ҡыҙҙар хоккей лигаһы кубогын яулап Рәсәй чемпиондары исеменә лайыҡ булған «Ағиҙел» хоккей клубы етәкселеге, тренерҙар штабы һәм уйынсылары менән осрашты.
— Тәү сиратта һеҙҙе иҫ киткес еңеүегеҙ менән ҡотлайым.  Әңгәмә барышында Рөстәм Хәмитов команда уңышында ныҡышмалы күнекмәләр, миҙгел ваҡытында ғына түгел, миҙгел-ара осорҙа ла физик әҙерлек өлөшөндәге ҙур эш ярайһы уҡ роль уйнауын билдәләне.  Ул бик мөһим, плей-офф тәүгә уҙғарылды һәм беҙ уны еңдек.  Ул ышаныслы, ҡатын-ҡыҙҙар хоккейы Башҡортостан Республикаһында алға китергә һәм үҫергә тейеш тигән яҡшы базала һәм аңлауҙа нигеҙләнә. Рөстәм Хәмитов белдереүенсә, ҡатын-ҡыҙҙар хоккейы илдә яңы үҫешә башлауына ҡарамаҫтан, донъяла был спорт төрөнә ихтыяж бик ҙур.
— Үҙегеҙҙең уйынығыҙ, һөҙөмтәләрегеҙ менән һеҙ был спорт төрөнөң матурлығын да, бер үк ваҡытта, әлбиттә, чемпиондар характерын һәм күңел сифаттарын күрһәтәһегеҙ, – тип һыҙыҡ өҫтөнә алды республика Башлығы. – Был уңыш ҡыҫҡа ваҡытлы булмаҫ тип ышанабыҙ.  Денис Афиногенов Рөстәм Хәмитовҡа Рәсәй чемпионаты миҙалын һәм уйынсыларҙың ҡул тамғалары менән «Ағиҙел»дең хоккей майкаһын тапшырҙы, ә спорт директоры Александр Семак команданың яңы эмблемаһы менән таныштырҙы. Республика Башлығы хоккейсыларға Рәсәй Хоккей федерацияһы президенты Владислав Третьяктан ҡотлау һүҙҙәрен еткерҙе.  Команда ҡапҡасыһы Анна Пругова әйтеүенсә, миҙгел дауамында һәм айырыуса плей-офта Өфө ҡыҙҙары көйәрмәндәрҙең дәртләндереүен тойҙо, ул еңергә ярҙам итте.
— Бер нисә миҙгел Өфөлә уйнайым һәм Башҡортостан ысын спорт республикаһы булғанын аңлайым.  Беҙгә ғәйәт ҙур ярҙам күрһәтелде, – тине Анна Пругова. – Дмитровтан ҡайтҡас күпме көйәрмәндәрҙең аэропортҡа беҙҙе ҡаршы алырға килеүен, боҙ майҙанына күпме халыҡ йыйылыуын күрҙек, уны һүҙ менән генә ңалатып булмай.  Афарин! Уның әйтеүенсә, «Салауат Юлаев» хоккей клубы етәкселеге ярҙамында «Ағиҙел» өсөн илдә иң яҡшы шарттар булдырылған. Рөстәм Хәмитов үҙ сиратында плей-офта Анна Пругованың иҫ киткес уйнауын, тик ҡатын-ҡыҙҙар хоккейына хас юғары кимәлде күрһәтеүен айырып әйтте. Ул шулай уҡ «Ағиҙел»дең еңеүе Халыҡ-ара хоккей федерацияһы менән Башҡортостанда хоккей буйынса ҡатын-ҡыҙҙар чемпионатын уҙғарыу мөмкинлеге хаҡында һөйләшеүҙәрҙә өҫтәмә дәлил булып торасағын билдәләне.
 Уйынығыҙ, һөҙөмтәгеҙ менән беҙҙе ҡыуандырҙығыҙ, – тине төбәк етәксеһе. – Беҙ республикала, ҡалала ошондай шәп «Ағиҙел» хоккей клубы барлығына, уның Рәсәй чемпионы булыуына һәм Ҡатын-ҡыҙҙар хоккей лигаһы кубыгын яулауына бик шатбыҙ.  Команданың өлкән тренеры Денис Афиногенов республика Башлығына миҙгел дауамында ярҙамы өсөн рәхмәтен белдерҙе, финал матчынан һуң Рөстәм Хәмитовтың ҡотлау менән шылтыратыуына команданың нисек шатланыуын һөйләне.  Бөгөн «Ағиҙел» ҡайһы берҙә ирҙәр хоккейына етмәгән ысын команда рухын, республикаға тоғролоғон күрһәтә.
***