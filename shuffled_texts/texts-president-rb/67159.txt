Республикала мәғарифты үҫтереү һәм яңыртыу мәсьәләләре тикшерелде. Мәҫәлән, республикала өс йәштән алып ете йәшкәсә балалар араһында мәктәпкәсә дөйөм белем биреү ойошмаларында сират бөтөрөлгән.  Мәскәүҙә Башҡортостан Башлығы Рөстәм Хәмитовтың Рәсәйҙең мәғариф һәм фән министры Ольга Васильева менән осрашыуы булды.  Әлеге ваҡытта төбәк өҫтәмә уҡыу урындары булдырыу һәм 2025 йылға мәктәптәрҙә икенсе сменаны бөтөрөү буйынса федераль программала әүҙем ҡатнаша. Башҡортостан үҙенә алған бөтә йөкләмәләрҙе үтәп, мәғариф өлкәһендәге федераль программаларҙы бойомға ашырыуҙа уңышлы ҡатнаша, тип билдәләне төбәк Башлығы.  2016 йылда Башҡортостанда балалар баҡсаларында 2 915 урын булдырылған. Осрашыу барышында республикала юғары белем биреүҙе камиллаштырыу мәсьәләләренә айырыуса ҙур иғтибар бүленде.
