
13 октябрҙә Республика Йортонда Башҡортостан Башлығы вазифаһын ваҡытлыса башҡарыусы Радий Хәбиров төбәктең 2018-2019 йылдарға көҙгө-ҡышҡы миҙгелгә әҙерлеге буйынса кәңәшмә үткәрҙе.  Кәңәшмә һөҙөмтәһе буйынса республика Хөкүмәтенә, муниципалитет етәкселәренә тейешле күрһәтмәләр бирелде.
 Унда Башҡортостан Хөкүмәте ағзалары, муниципаль район һәм ҡала округтары хакимиәте башлыҡтары ҡатнашты. Сарала ҡышҡы миҙгелгә юл-транспорт комплексының, республика торлаҡ-коммуналь хужалығының әҙерлеген тәьмин итеү һәм Өфөлә пассажир транспорт системаһын камиллаштырыу мәсьәләләре ҡаралды.