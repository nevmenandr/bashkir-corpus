Осрашыу барышында республикала үтә еңел авиация спорты перспективалары, Башҡортостанда халыҡ-ара ярыштар уҙғарыу мөмкинлектәре, «Первушин» аэродромы инфраструктураһын үҫтереү, үтә еңел самолеттарҙы, дельталёттарҙы һәм автожирҙарҙы ауыл хужалығында һәм ашығыс хеҙмәттәр ихтыяжы өсөн файҙаланыу мәсьәләләре тикшерелде.   Әлфиә һәм Максим Семёновтар, шулай уҡ ике урынлыҡ дельталёттар класында беренсе урын яулап, Рәсәй йыйылма командаһы составында чемпион булды. Үтә еңел авиация спорты буйынса XXIX Рәсәй чемпионаты 2016 йылда Өфө эргәһендәге «Первушин» аэродромында ойошторолдо.  Команда зачётында Башҡортостан йыйылмаһы беренсе урын алды.  Республика Башлығы, спортсыларҙы ҡаҙаныштары менән ҡотлап, төбәктә ошо спорт төрөнөң яңы үҫешә башлауын билдәләне.  Дөйөм еңеүгә ирле-ҡатынлы Семёновтар ҙур өлөш индерҙе.  Улар ике урынлыҡ дельталёттар класында беренсе урын яуланы. 
1 февралдә Республика йортонда Башҡортостан Башлығы Рөстәм Хәмитов Рәсәйҙең һәм Башҡортостандың үтә еңел авиация спорты буйынса йыйылма командалары ағзалары, Рәсәй һәм донъя чемпиондары Әлфиә һәм Максим Семёновтар менән осрашты. Ул халыҡ-ара ярыштарҙан алған тәьҫораттар, уларҙы үткәреү үҙенсәлектәре менән ҡыҙыҡһынды. Осрашыуҙа республиканың йәштәр сәйәсәте һәм спорт министры Андрей Иванюта һәм Башҡортостандың Үтә еңел авиация спорты федерацияһы рәйесе Сергей Миңлеғолов ҡатнашты. Бөйөк Британияла уҙған XV Донъя чемпионатында 17 илдән 92 экипаж ҡатнашты.  Быйыл Семёновтар XIV Европа чемпионатында ҡатнашырға  ниәтләй. 
