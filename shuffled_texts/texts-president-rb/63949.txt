Алһыу Өфөләге 25-се мәктәптең өсөнсө класында уҡый, яҡшы билдәләренә генә өлгәшә.  Ҡыҙыҡай бик аралашыусан, күп өҫтәмә әҙәбиәт уҡый, үҙаллы презентациялар яһай.  Сәй табынында Рөстәм Хәмитов ҡыҙыҡайҙың мәктәптәге уңыштары һәм шөғөлдәре менән ҡыҙыҡһынды, ата-әсәһе менән аралашты һәм уларҙы борсоған мәсьәләләрҙе тикшерҙе. Уның яратҡан фәне – «Тирә-яҡ мөхит».  
23 апрелдә Республика йортонда Башҡортостан Башлығы Рөстәм Хәмитов 10 йәшлек Өфө уҡыусыһы Алһыу Ишмөхәмәтова менән осрашты.  Алһыу дүрт йәшенән бейеү менән шөғөлләнә, туғыҙ йәшенән иһә думбыра класы буйынса музыка мәктәбенә йөрөй. Ике аҙна элек «Башҡортостан Башлығы менән һөйләшеү» тапшырыуының тура эфирында ул «ҡыҙыу бәйләнеш»кә бер көнөн республика етәксеһе менән уҙғарырға теләүен белдереп хәбәр ебәргәйне. Башҡортостан Башлығы Алһыуҙы үтеп киткән тыуған көнө менән ҡотлап, уға һәм ҡустыһына иҫтәлекле бүләктәр бирҙе.
 Алһыу ата-әсәһе һәм ҡустыһы оҙатыуында республика Башлығы менән бергә төбәк етәксеһенең осрашыуҙары һәм кәңәшмәләре уҙғарылған залдарҙы ҡараны. 