Ҡырғыҙстандан Башҡортостанға электр лампалары килә. 
 – Бөгөн Башҡортостан Республикаһы Фәне һәм мәҙәниәте көндәрен асабыҙ.  
4 мартта Бишкәктә Башҡортостан Башлығы Рөстәм Хәмитов Ҡырғыҙ Республикаһы Президенты Алмазбәк Атамбаев менән осрашты.  Иҫегеҙгә төшөрәбеҙ, 2014 йыл йомғаҡтары буйынса Башҡортостан менән Ҡырғыҙстан араһындағы тауар әйләнеше 132,2 миллион доллар, шул иҫәптән экспорт — 132 миллион, импорт 0,2 миллион тәшкил иткән.  Осрашыу йомғаҡтары буйынса яҡтар Ҡырғыҙстандың Евразия иҡтисади союзына ҡушылыуы күп мәсьәләләр буйынса ике яҡлы мөнәсәбәттәрҙең яңы мөмкинлектәрен асасаҡ, Ҡырғыҙстан менән Башҡортостан араһындағы бәйләнештәрҙе артабан  үҫтереү өсөн етди шарттар булдырасаҡ тигән фекер белдерҙе. Республиканан Ҡырғыҙстанға нефть продукттары, шулай уҡ ағас эшкәртеү, химия, металлургия һәм аҙыҡ-түлек сәнәғәте продукцияһы ебәрелә.  Рөстәм Хәмитов үҙ сиратында төрлө тармаҡтарҙа, шул иҫәптән ауыл хужалығында берлектәге пландарҙың булыуын билдәләне.
– Ай һайын беҙҙә эшҡыуарҙарыбыҙ, бизнес араһында ҡыҙыҡлы ваҡиғалар булып тора, – тине Рөстәм Хәмитов.  Артабан иҡтисад буласаҡ. Сәнғәт, мәҙәниәт, фән өлкәләрен нығытыу – нигеҙ, тип иҫәпләйем.  Алмазбәк Атамбаев халыҡтар араһындағы мәҙәни-тарихи бәйләнештәрҙе иҫәпкә алып Рәсәй төбәктәре менән тура бәйләнеште яйға һалыуҙың мөһимлеген һыҙыҡ өҫтөнә алды.  Осрашыуҙа яҡтар төрлө өлкәләрҙә ике яҡлы мөнәсәбәттәрҙең ыңғай динамикаһын, мәҙәни һәм эшлекле бәйләнештәрҙең әүҙемләшеүен билдәләне, шулай уҡ берлектәге проекттарҙы ғәмәлгә ашырыу буйынса пландарҙы тикшерҙе.