Программаның тәү сираттағы бурыстары араһында — социаль-сәйәси, дини, этник ерлектәге бәхәстәрҙе иҫкәртеү һәм уларға юл ҡуймау буйынса сараларҙы әүҙемләштереү.  Башҡортостанда «2011-2013 йылдарға Башҡортостан Республикаһында терроризм һәм экстремизмды иҫкәртеү» республика маҡсатлы программаһы ҡабул ителде.  Хөкүмәттең тейешле ҡарарына төбәк башлығы Рөстәм Хәмитов ҡул ҡуйҙы.  Атап әйткәндә, мәғлүмәт-аңлатыу эштәренә, дәүләт власы органдарынан тыш, йәмәғәт берекмәләрен, дәүләткә ҡарамаған структураларҙы, киң мәғлүмәт сараларын, ғалимдарҙы, конфессияларҙы йәлеп итеү күҙаллана. Халыҡ менән террористик һәм экстремистик эшмәкәрлекте иҫкәртеүгә, бындай күренештәргә кире мөнәсәбәт булдырыуға, уяулыҡты арттырыуға, граждандарҙың хоҡуҡи белем һәм хоҡуҡи мәҙәниәт кимәлен күтәреүгә йүнәлтелгән тәрбиәүи эш алып барыу ҙа — өҫтөнлөклө эштәр иҫәбендә, тип хәбәр итә Башҡортостан Хөкүмәтенең матбуғат хеҙмәте.
