Хөкүмәт структураһы һәм составы алдағы көндәрҙә иғлан ителәсәк. Хөкүмәт Аппараты менән Президент Хакимиәте берләштереләсәк.  Республика ҡануниәтенә тейешле үҙгәрештәр индереләсәк, тип хәбәр иттеләр Башҡортостан Президентының матбуғат хеҙмәтенән.
 Республиканың башҡарма власть органдары структураһына ҡайһы бер үҙгәрештәр индереләсәк.   Был аҙым августа башланған республиканың башҡарма власть органдары системаһын реформалаштырыуҙың киләһе этабы булып тора.  Күрелгән саралар һөҙөмтәһендә аппарат хеҙмәткәрҙәре һаны ҡыҫҡартыласаҡ. Уның төп маҡсаты – вәкәләттәрҙе ҡабатлауҙан арыныу һәм Хөкүмәт менән Башҡортостан Президенты Хакимиәте структуралары араһында яуаплылыҡты аныҡ бүлеү. Башҡортостан Президенты Рөстәм Хәмитов республика Хөкүмәтенең отставкаһы тураһындағы указға ҡул ҡуйҙы һәм республика Хөкүмәте Премьер-министры вазифаһын башҡарыуҙы үҙ өҫтөнә алды.