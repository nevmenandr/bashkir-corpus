Шуның өҫтөндә бергәләп эшләрбеҙ.

– Ҡырым менән Башҡортостанды меңәрләгән кеше – туғанлыҡ, дуҫлыҡ, һөнәри, эш бәйләнештәре, уртаҡ тарихи яҙмыш һәм дөйөм ҡиммәттәр берләштерә.  Бөгөн Өфө ярымутрауынан, Башҡортостандың баш ҡалаһынан Ҡырым ярымутрауына дуҫлыҡ күперен һалабыҙ.  Ошо көндәрҙә Ҡырым ерендәге осрашыу, бөгөнгө форум – әһәмиәтле ваҡиға, дуҫлыҡты нығытыуҙа уртаҡ ҡыҙыҡһыныу һәм теләк белдереүҙе күрһәткән хеҙмәттәшлекте киңәйтеүҙә бик мөһим аҙым.  Бындай берҙәмлек төбәктәребеҙҙең ҡеүәтен һәм потенциалын нығыта һәм, әлбиттә, Рәсәйҙең тотош нығыныуына булышлыҡ итә.  Мәләүез һәм Белогорск ҡалалары туғандаш булды.  Башҡортостан Башлығы Рөстәм Хәмитов һәм Ҡырым Башлығы Сергей Аксёнов Белогорскиҙа ике республиканың Рәсәй составына ҡушылыуына арналған «Рәсәйгә ант биреп: Башҡортостан һәм Ҡырым быуаттар күҙлегенән» бөтә Рәсәй ғилми-ғәмәли конференцияһының пленар ултырышында сығыш яһаны.
– Башҡортостан менән Ҡырымды бай үткән заман, ата-бабаларыбыҙ өсөн уртаҡ йортҡа әйләнгән Рәсәй мәнфәғәтенә хеҙмәт итеү бәйләй.  Ҡырымда норматив-хоҡуҡи база әҙерләү һәм ҡулланыу йәһәтенән Башҡортостан коллегаларыбыҙҙың тәжрибәһен индерәбеҙ.  Билдәләп үткәнсә, 2017 йыл беҙҙең өсөн ике иҫтәлекле тарихи ваҡиға – Башҡортостандың үҙ ирке менән Рәсәйгә ҡушылыуының 460 йыллығы һәм Ҡырым ерҙәрен Рәсәйгә ҡуша башлауҙың 245 йыллығы менән әһәмиәтле, – тине Рөстәм Хәмитов. – Бөгөн беҙҙең алдыбыҙҙа киң офоҡтар һәм мөмкинлектәр асыла.  Башҡортостан дуҫтарыбыҙ һәм партнерҙарыбыҙ ярҙамында сәнәғәттән, ауыл хужалығынан, туризмдан алып мәғарифҡа, мәҙәниәткә, спортҡа тиклем төрлө өлкәләрҙә мөһим проекттар тормошҡа ашырыла.  Рәсәйгә һөйөү, Ватаныбыҙҙы тағы ла ҡеүәтлерәк һәм матурыраҡ итеү теләге туғандаштыра, – тип билдәләне Сергей Аксёнов. – Башҡортостан Белогорск районына шефлыҡ итә.  Бөгөнгө осрашыу төбәктәребеҙҙең хеҙмәттәшлеген артабан киңәйтеүгә һәм тәрәнәйтеүгә булышлыҡ итер, тип ышанам.

  Хәҙер «ярҙарыбыҙ» тағы ла яҡыныраҡ булды. 