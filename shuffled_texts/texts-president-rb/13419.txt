Башҡортостан Президенты Рөстәм Хәмитов «Һөтлө ил-2011» Бөтә Рәсәй фестивален Өфө ҡалаһында үткәреү тураһында»ғы ҡарарға ҡул ҡуйҙы.  Фестиваль сәләмәт тормошто пропагандалау, һөтлө аҙыҡтар ҡулланыу культураһын тергеҙеү һәм ҡулланыусылар баҙарын сифатлы һөтлө аҙыҡ менән тулыландырыу маҡсатында ойошторола.  
«Һөтлө ил-2011» Бөтә Рәсәй фестивале Милли һөт етештереүселәр союзы, «Башҡортостандың һөтсөлөк союзы» коммерцияға ҡарамаған ойошмаһы һәм һөтсөлөк тармағы предприятиелары инициативаһы буйынса үткәрелә.  Фестивалдә ҡатнашыу өсөн һөт һәм һөт аҙыҡтарын етештереүселәр һәм эшкәртеүселәрҙе, шулай уҡ Башҡортостан һәм Рәсәйҙең башҡа субъекттарынан сауҙа ойошмаларын йәлеп итергә планлаштырыла.   Фестиваль 2011 йылдың 3 сентябрендә үтәсәк.
 