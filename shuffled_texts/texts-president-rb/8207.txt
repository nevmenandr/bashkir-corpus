Урман ауылы халҡы эвакуацияланған, әммә штабтан алыҫ түгел ерҙә биш автбус дежурға ҡалдырылған.    Боеприпастар келәтендә шартлауҙар әле һаман дауам итә.  Янғын урынында ҡотҡарыу хеҙмәттәре эшләй, мародерлыҡ осраҡтарына юл ҡуймаҫ өсөн тейешле саралар күрелә.   Әлеге ваҡытта Рәсәй Президентының Волга буйы федераль округындағы Тулы хоҡуҡлы вәкиле Башҡортостан Президенты һәм РФ оборона министры урынбаҫары менән бергә шартлауҙар урынын ҡарар өсөн вертолетта һауаға күтәрелде.  Иглин районының Урман ауылы эргәһендәге ваҡиғалар урынына бөгөн иртән Рәсәй Федерацияһы Президентының Волга буйы федераль округындағы Тулы хоҡуҡлы вәкиле Григорий Рапота, Башҡортостан Президенты Рөстәм Хәмитов, Рәсәй оборона министры урынбаҫары армия генералы Дмитрий Булгаков килде.  Янғынды һүндереү өсөн һыуҙы яҡындағы быуанан ташыйҙар.  
 Снарядтар шартлаған боеприпастар келәтенән алыҫ түгел урынлашҡан штабта Григорий Рапота Дмитрий Булгаков һәм Башҡортостан Президенты Рөстәм Хәмитов ҡатнашлығында кәңәшмә үткәрҙе. 