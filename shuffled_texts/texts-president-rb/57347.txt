Паралимпия уйындарында сығыш яһаусы һәм призлы урындар яулаусы Башҡортостан спортсыларын республикаға ҡайтыу менән аҡсалата бүләктәр көтә.
 Телеграммаларҙа республика етәксеһе Башҡортостан атлеттарының спорт ҡаҙаныштарына һоҡланыу белдерҙе һәм уларға яңы чемпион исемдәрен теләне. 
17 мартта Башҡортостан Президенты Рөстәм Хәмитов Сочиҙа ХI ҡышҡы Паралимпия уйындарында республиканан сығыш яһаусы спортсыларға һәм тренерҙарға ҡотлау телеграммаларын юлланы, тип хәбәр иттеләр төбәк башлығының матбуғат хеҙмәтенән. Республика башлығы ҡотлауҙарын Уйындар призерҙары – Ирек Зарипов, Азат Ҡарасурин, Кирилл Михайлов, Александр Давидович һәм тренерҙары — Әмир Ғүмәров, Салауат Ғүмәров  һәм Надежда Ғүмәрова алдылар.  Башҡортостан спортсылары Рәсәй йыйылмаһының дөйөм команда зачетына дүрт бронза, бер көмөш һәм ике алтын алып килде. 