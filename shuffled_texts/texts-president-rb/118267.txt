Ултырышта 2019 йылға һәм 2020, 2021 йылдарҙың планлы осорона федераль бюджет проектының бюджет-ара мөнәсәбәттәр өлөшө, шулай уҡ милли проекттарҙы һәм ил төбәктәрендә магистраль инфраструктураны яңыртыу һәм киңәйтеү буйынса комплекслы планды тормошҡа ашырыу барышы ҡаралды. — Бынан тыш, беҙҙең юл карталарының маҡсатлы күрһәткескә өлгәшеү кимәлен ҡарарға кәрәк.  
30 октябрҙә Мәскәүҙә Башҡортостан Башлығы вазифаһын ваҡытлыса башҡарыусы Радий Хәбиров Рәсәй Хөкүмәте Рәйесе урынбаҫары Виталий Мутко уҙғарған Рәсәй Федерацияһында төбәк үҫеше буйынса Хөкүмәт комиссияһы ултырышында ҡатнашты. Радий Хәбиров әйтеүенсә, фекер алышыуҙа һаулыҡ һаҡлау, мәғариф, ҡала мөхите, энергетика һәм юл инфраструктураһы буйынса магистраль проекттарға бәйле бихисап мәсьәлә тикшерелде.
— Республикабыҙға ҡарата шул әйтелде: бер нисә милли проектта ҡатнашыу мөмкинлегебеҙ бар әле, — тине республика етәксеһе.  Тәү сиратта, әлбиттә, һаулыҡ һаҡлау, беренсел табип ярҙамы күрһәтеү.  Унда типик характерҙағы проблемалар бар.  Ҙур биләмәле республика өсөн был баһалап бөткөһөҙ әһәмиәткә эйә.
 Ниндәй йүнәлештә эшләргә кәрәклеген беләм, һәм был йәһәттән башланғысҡа нигеҙ һалынды ла инде. 