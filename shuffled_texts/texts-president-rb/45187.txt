Был ярайһы уҡ ҙур һан, — тип белдерҙе Башҡортостан Президенты Рөстәм Хәмитов шаршамбы, 5 сентябрҙә, Өфөлә үткән өҫтөнлөклө инвестиция проекттарын тикшереү һәм уларға ярҙам итеү буйынса Хөкүмәт комиссияһы ултырышында. Финанслауҙың бөтә сығанаҡтары иҫәбенә төп капиталға инвестициялар күләме 80 миллиард һумдан ашыу тәшкил итте, былтырғыға ҡарағанда был 22,5 процентҡа күберәк.  Рәсәй буйынса уртаса күрһәткес – 111 процент.  Республикала инвестициялар йәлеп итеү темптары Рәсәй буйынса уртаса күрһәткестәрҙән ике тапҡырға юғарыраҡ.
— Беренсе ярты йыллыҡҡа йомғаҡтар буйынса республикала йәлеп ителгән инвестициялар күләменең артыуы хаҡында әйтә алабыҙ.   Улар иҫәбендә – Әлшәй районында ҡошсолоҡ комплексын төҙөүгә дәүләт ярҙамы күрһәтеү, «Салауатбыяла» һәм Благовещен арматура заводы менән килешеү төҙөү (тәү сиратта был предприятиеларға табышҡа һәм мөлкәткә һалымдар буйынса ташламалар булдырыу йәһәтенән), шулай уҡ полиэфир комплексы һәм Өфө машиналар эшләү заводы нигеҙендә ике индустриаль парк булдырыу мәсьәләләре.
 Комиссияның сираттағы ултырышында ҡатнашыусылар бер нисә мөһим проект буйынса мәсьәләләр тикшерҙе.  Республиканың Иҡтисади үҫеш министрлығы хеҙмәткәрҙәре фаразлауынса, йыл йомғаҡтары буйынса төп капиталға инвестициялар күләме яҡынса 230 миллиард һум тәшкил итәсәк. 