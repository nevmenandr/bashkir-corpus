Республика Президенты булараҡ, шәхсән үҙем бындай закон проектын Дәүләт Йыйылышына тикшереүгә тәҡдим итергә әҙермен.  — «Тирә-яҡ мөхитте һаҡлау маҡсатында алып барылған эшҡыуарлыҡ эшмәкәрлеге тураһында»ғы закон проектын Дәүләт Думаһына тәҡдим итеү урынлы булыр, тип уйлайбыҙ.  Экология өлкәһендәге эшҡыуарҙар өсөн ташламалар һәм мөмкинлектәр билдәләп, проектты тормошҡа ашыра башлайыҡ, — тигән тәҡдимен белдерҙе 25 апрелдә республиканың экология өлкәһендәге эшҡыуарҙарының II съезында Рөстәм Хәмитов.  Был йәһәттән әүҙемерәк эшләргә кәрәк.  
— Экология мәсьәләләрен хәл итеүгә эшҡыуарҙарҙы йәлеп итергә теләйбеҙ, — тип билдәләне Башҡортостандың тәбиғәттән файҙаланыу һәм экология министры Илдар Һаҙыев.  
 Башҡортостан Президенты Рөстәм Хәмитов экология өлкәһендә шөғөлләнгән эшҡыуарҙарға ярҙам итеүгә йүнәлтелгән закон проектын әҙерләп, БР Дәүләт Йыйылышы – Ҡоролтайға тикшереүгә тәҡдим итеү буйынса үҙ фекерен белдерҙе.    Министр фекеренсә, әлеге өлкәлә закондар сығарыу базаһының камил булмауы, тәбиғәтте һаҡлау өлкәһендә федераль закондар менән ҡаралған ташламаларҙың бик әҙ булыуы, дәүләт власы органдарының эшҡыуарҙар менән үҙ-ара килешеп эш итеү кимәленең түбән булыуы бизнесмендарҙың тирә-яҡ мөхитте һаҡлау өлкәһендә эшмәкәрлек ойошторорға теләмәүенең төп сәбәптәре булып тора.  
— Бындай законды үҙебеҙ республика кимәлендә ҡабул итә алабыҙ. 