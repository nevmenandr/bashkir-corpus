Баллистик дары һәм ракета яғыулығы сығарыу ҙа – төп производство йүнәлештәре араһында.  Һуңғы ике йылда ғына «Авангард» беҙгә фажиғәләре менән билдәле Урмандан килтерелгән 307 меңдән ашыу боеприпасты утилләштергән.   Башҡортостан Президентына предприятиеның айына 120 меңгә тиклем снаряд эшкәртә алыуы хаҡында һөйләнеләр.  
«Авангард» федераль ҡаҙна предприятиеһы етәкселегенең республика башлығы менән осрашыуы барышында снарядтарҙы утилләштереү менән махсус предприятиелар шөғөлләнергә тейешлегенә айырып баҫым яһалды.  Предприятие утилләштерелгән дарыны ҡайтанан эшкәртеү һәм уларҙан яңыларын эшләү менән дә шөғөлләнә.  
«Авангард» федераль ҡаҙна предприятиеһы ҡоралдарҙы һәм хәрби техниканы утилләштереү маҡсатында 1943 йылда нигеҙләнгән.  Әлеге ваҡытта етештереү ҡеүәттәре эшһеҙ тора.   Башҡортостан Президенты Рөстәм Хәмитов 15 июндә Стәрлетамаҡтағы «Авангард» федераль ҡаҙна предприятиеһында булды.   Әңгәмә дауамында Башҡортостан менән Удмуртияның хәрби арсеналдарында ҡалған снарядтарҙы утилләштереү өсөн предприятиеға дәүләт контракты средстволарын йәлеп итеү мөмкинлеге тикшерелде.  Рөстәм Хәмитов был производствола файҙаланылған утилләштереү технологияһының хәүефһеҙлеге менән ҡыҙыҡһынды, сөнки бында ул автоматлаштырылмаған.   Ошонда уҡ утилләштерелгән артснарядтарҙың корпустары һәм бында сығарылған продукция: сейсмик зарядтар, шашка-детонаторҙар, гранулланған шартлаусы матдәләр күрһәтелде.  Рөстәм Хәмитов утилләштереү продукттарын ҡулланып сәнәғәттә файҙаланыусы шартлаусы матдәләр етештереүҙе, шулай уҡ 76-нан 172 миллиметрға тиклемге калибрҙағы артснарядтарҙы зарарһыҙландырыуҙарын ҡараны.  Предприятиела әле һаман күпләп ҡул хеҙмәте ҡулланыла, шуға күрә республика Президенты производствоны модернизациялау кәрәклеген һыҙыҡ өҫтөнә алды.  Башҡортостан Президенты продукцияның ниндәй һорау менән файҙаланыуы һәм уны ҡулланыу өлкәләре менән ҡыҙыҡһынды.  Республика башлығы снарядтарҙы шартлаусан матдәле элементтарынан арындырыу һәм боеприпастарҙы утилләштереү участкаһы менән танышты.  Урман янындағы һәм Удмуртиялағы хәрби арсеналдарҙа булып үткән ваҡиғалар арҡаһында артснарядтарҙы утилләштереү темаһы көнүҙәк булып ҡала.  Шул уҡ ваҡытта «Авангард» федераль ҡаҙна предприятиеһы уҙған йылдың ноябренән алып дәүләт контракты булмауы арҡаһында снарядтарҙы утилләштереү менән шөғөлләнмәй тиерлек.  

