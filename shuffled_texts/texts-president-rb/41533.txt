Белгестәр мәғлүмәттәренә ярашлы, эре мал һаны һәм һөт етештереү күләмдәре буйынса Башҡортостан илдә беренсе урында тора. 



 Фестивалгә әҙерлек һәм уны үткәреү буйынса эштәрҙе координациялау төбәктең Ауыл хужалығы министрлығына йөкмәтелде. 


 Сәләмәт туҡланыуҙы пропагандалау, һөт аҙыҡтарын ҡулланыу мәҙәниәтен тергеҙеү һәм ҡулланыусылар баҙарын үҙебеҙҙә етештерелгән сифатлы һөт продукцияһы менән тулыландырыу байрамдың төп маҡсаты булып тора. 


 Иҫегеҙгә төшөрәбеҙ, Рәсәйҙә беренсе һөт байрамы Башҡортостан баш ҡалаһында 2011 йылдың 3-4 сентябрендә үткәрелгәйне.   Сараны ойоштороусылар булып Милли һөт етештереүселәр союзы, «Башҡортостандың һөтсөлөк союзы» коммерцияға ҡарамаған ойошмаһы һәм һөтсөлөк тармағы предприятиелары сығыш яһай.  Башҡортостан Президенты Рөстәм Хәмитов 8 сентябрҙә Өфөлә «Һөт иле — 2012» Бөтә Рәсәй фестивален үткәреү тураһындағы бойороҡҡа ҡул ҡуйҙы, тип хәбәр иттеләр республика башлығының матбуғат хеҙмәтенән. 


 Фестивалдә ҡатнашыуға һөт һәм һөт аҙыҡтарын етештереүселәрҙе, шулай уҡ Башҡортостандың һәм Рәсәйҙәге башҡа субъекттарҙың сауҙа ойошмаларын йәлеп итеү планлаштырыла. 


 Фестивалде үткәреү урыны итеп республика осраҡлы ғына һайланманы. 