Кадрҙар буйынса комиссия республиканың министрлыҡ, ведомство һәм дәүләт предприятиеһы етәкселәре вазифаларына кандидаттарҙы тыңлаясаҡ.  Уларҙы тәғәйенләү тураһындағы ҡарарҙар комиссия ултырышында фекер алышыуҙан һуң ҡабул ителәсәк.  
21 майҙа Башҡортостан Президенты Рөстәм Хәмитов үҙенең Хакимиәтенә инвестициялар һәм кадрҙар буйынса ике республика комиссияһын булдырырға ҡушты.   Тәүгеһе Башҡортостанда тормошҡа ашырыуға тәҡдим ителгән инвестиция проекттарын ҡараясаҡ.  Республика комиссия тарафынан хупланған проекттарҙы оҙатыу буйынса ярҙам күрһәтәсәк. 
 Ике комиссияға ла Башҡортостан Президенты Рөстәм Хәмитов етәкселек итәсәк, уларҙың ултырыштарында ул үҙе ҡатнашасаҡ.  Кадрҙарҙы ошо рәүешле һайлап алыу туғанлыҡ мөнәсәбәттәре буйынса тәғәйенләүҙәрҙе тулыһынса бөтөрөргә ярҙам итәсәк, тип билдәләнеләр матбуғат хеҙмәтендә. 