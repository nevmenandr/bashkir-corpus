— Хәҙер Ҡаҙағстанда Башҡортостан Республикаһы көндәре үтә.  Был Рәсәй менән Ҡаҙағстан араһында мөнәсәбәттәрҙе нығытыу өсөн яҡшы импульс булып торор, тип уйлайым.
 Ҡаҙағстан Республикаһы Хөкүмәтендә Башҡортостан Президенты Рөстәм Хәмитов Ҡаҙағстандың Премьер-министры Серик Әхмәтов менән осрашты. Осрашыу барышында Серик Әхмәтов Башҡортостан делегацияһын Астанаға килеүе менән тәбрикләне һәм милләт-ара мөнәсәбәттәрҙең юғары кимәлдә булыуын билдәләне.
— Һигеҙ йыл төбәк-ара хеҙмәттәшлек барышында беҙҙең мөнәсәбәттәребеҙ ярайһы уҡ юғары кимәлдә һалынды, — тине Ҡаҙағстан Республикаһы Премьер-министры.  
		9 октябрҙә, Башҡортостан Президенты Рөстәм Хәмитов етәкселегендә республиканың рәсми делегацияһы Астанаға килде.