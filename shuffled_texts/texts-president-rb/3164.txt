
3 февралдә Президент Рөстәм Хәмитов Өфө аэропортында Мысырҙан махсус авиарейс менән ҡайтҡан Башҡортостан студенттары менән осрашты. Башҡортостан Президенты махсус авиаосошта ҡатнашҡандарға һәм ойоштороусыларға ла рәхмәт белдерҙе, тип хәбәр итә төбәк башлығының матбуғат хеҙмәте.
 Республика башлығы йәштәр менән ихлас аралашты, тынғыһыҙ Ҡаһирәләге хәлдәрҙе һорашты, сыҙамлы булғандары өсөн рәхмәт белдерҙе.  “Афарин, үҙегеҙҙе лайыҡлы тоттоғоҙ!” – тине Рөстәм Хәмитов.