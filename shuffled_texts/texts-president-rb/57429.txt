Әгәр кәрәк булһа, беҙ «пилот» булырға – башҡа төбәктәргә ҡарағанда алға китешкән булырға әҙер.  — 2013 йыл, йәрәхәтләнеү һәм үлем осраҡтары яғынан, 2012 йылға ҡарағанда яҡшыраҡ булды.  Һеҙ хаҡлы һөйләйһегеҙ, кеше ғүмере, һаулығы – ул беҙҙең өсөн иң мөһиме һәм ҡиммәте.  Үҙ яғыбыҙҙан беҙ был йүнәлештә эшләйбеҙ һәм ниндәйҙер һөҙөмтәләргә өлгәшәбеҙ, — тип билдәләне әңгәмә барышында республика башлығы.  
21 мартта Республика Йортонда Башҡортостан Президенты Рөстәм Хәмитов, Өфөлә барған «Хеҙмәт шарттарын махсус баһалау – хеҙмәт шарттарын һәм һағын камиллаштырыу институты» семинарында ҡатнашҡан, Рәсәйҙең хеҙмәт һәм социаль яҡлау министрының беренсе урынбаҫары Сергей Вельмяйкин менән осрашты.
— Һеҙ ҡарау өсөн мөһим теманы күтәрҙегеҙ.  Беҙҙең өсөн ул бик көнүҙәк, — тип һыҙыҡ өҫтөнә алды Президент.
— Башҡортостан Республикаһы алдынғыларҙа тора.  Күрәһең, беҙҙең дөйөм тырышлыҡтар билдәле бер һөҙөмтәләр бирә.  Әйҙәгеҙ бергәләп эшләйек.  Бындай оҙаҡ ваҡытлы тенденция был өлөштә билдәләнһен ине.  Шуныһын әйтергә кәрәк, үлем йәрәхәтен кәметеү буйынса был дөйөм Рәсәй тренды үҙ сағылышын республикала ла таба.  Эш урындарын аттестациялауҙың яңы алымдарын иҫәпкә алғанда, ул беҙгә ярҙам итер.  Сөнки беҙҙә 100 меңдән ашыу кеше зарарлы шарттарҙа: химия, нефть-химияһы, нефть эшкәртеү һәм башҡа байтаҡ ауыр производстволарҙа эшләй.  Был өлөштә мин ҙур талаптар ҡуям һәм ҡәтғи һорайым.  Республика өсөн был бик көнүҙәк тема.  Беҙ үҙ яғыбыҙҙан бында зыянды кәметеү өсөн булған бөтә тырышлығыбыҙҙы һалабыҙ, — тине Сергей Вельмяйкин.
