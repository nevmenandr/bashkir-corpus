Уның тантаналы өлөшө делегациялар парады, рәсми кешеләрҙең тәбрикләү һүҙҙәренән һәм Силәбе өлкәһенең ауыл хужалығы алдынғыларын ҡотлауҙан башланды. Бөтә Рәсәй ауыл һабантуйы программаһының мотлаҡ өлөшө булған көрәш иһә иң яҡшы көрәшселәр – донъя һәм Рәсәй чемпиондарының күрһәтмә сығыштары менән башланып китте. Майҙанда традицион халыҡ уйындары буйынса ярыштар, ижади конкурстар ойошторолдо. Милли байрамда Башҡортостан Президенты Рөстәм Хәмитов та ҡатнашты.   Федераль һабантуй тәүге тапҡыр бөтөн Көньяҡ Урал төбәктәренең халҡын йыйҙы.  Армспорт, гер спорты буйынса көс һынашыуҙар, ат сабыштары ла бик мауыҡтырғыс булды.  Һабантуй һуңында билбау көрәшендә еңеүселәр бүләкләнде, «Һабантуйҙағы иң яҡшы тирмә» һәм «Иң яҡшы милли кухня» конкурстарына йомғаҡ яһалды.   Артабан һабан байрамын Башҡортостан, Татарстан һәм Силәбе өлкәһенең профессиональ һәм үҙешмәкәр артистары әҙерләгән концерт дауам итте.  
 
7 июлдә Силәбе өлкәһенең Дубровка ауылында Бөтә Рәсәй Ауыл һабантуйы үтте. 