Башҡортостанға йәнә Рәсәй Оборона министрлығының етәкселек составын йүнәлтеү тураһында ҡарар ҡабул ителде, улар Ғәҙәттән тыш хәлде ликвидациялау буйынса штабҡа етәкселек итеүҙе үҙ өҫтөнә алырға тейеш.  Шулай уҡ Рөстәм Хәмитов эвакуацияланған ауыл халҡын урынлаштырырға һәм уларҙың туҡланыуын ойошторорға ҡушты.   Башҡортостан Президенты телефон аша Рәсәйҙең Эске эштәр, Ғәҙәттән тыш хәлдәр һәм Оборона министрлыҡтары етәкселәре менән бәйләнешкә инде.  Республика Президенты Рөстәм Хәмитовтың ҡушыуы буйынса йорттарына ҙур зыян килгән йәки янғын арҡаһында бөтөнләй өйһөҙ ҡалған граждандарға торлаҡ төҙөү планы әҙерләнә.  Хәтерегеҙгә төшөрәбеҙ, Башҡортостан Президенты Рөстәм Хәмитов 26 майҙа Иглин районындағы Урман ауылында булды.  Ғәҙәттән тыш хәл урынына Эске эштәр һәм Ғәҙәттән тыш хәлдәр министрлыҡтарының авиация техникаһы, шулай уҡ янғын сығанағына робототехника йүнәлтелде.  Республика башлығының матбуғат хеҙмәтенән хәбәр итеүҙәренсә, әлеге ваҡытта ғәҙәттән тыш хәл урынында шартлауҙарҙан һәм янғындан күрелгән зыян күләме билдәләнә.  Торлаҡ йорттар Башҡортостан бюджеты иҫәбенә төҙөләсәк.  Унда БР Президенты хоҡуҡ һаҡлау органдары, Ғәҙәттән тыш хәлдәр министрлығы етәкселәренең һәм хәрбиҙәрҙең докладтарын тыңланы.  Һөйләшеүҙәр барышында торлаҡ йорттарға күскән янғынды һүндерер өсөн зыян күргән ауылға өҫтәмә янғын расчеттарын, шулай уҡ мародерлыҡ осраҡтарын булдырмаҫ өсөн Эске эштәр министрлығы көстәрен индерергә ҡарар ителде.   «Беҙҙең бурыс — ауылды һаҡлап ҡалыу һәм хәлдәрҙең насарайыуына юл ҡуймау», — тине Башҡортостан Президенты Рөстәм Хәмитов.     Башҡортостан Президенты Рөстәм Хәмитов Иглин районы хакимиәте башлығы Рафиҡ Мусинға боеприпастар шартлауы арҡаһында йортһоҙ ҡалған Урман ауылы халҡына торлаҡ йорттар төҙөлөшө менән ярҙам итеү мәсьәләһен тикшерергә ҡушты.  Рөстәм Хәмитов төҙөлөш программаһын әҙерләп, яҡын арала йорттар күтәреү буйынса эштәрҙе башлауҙы талап итте.   

