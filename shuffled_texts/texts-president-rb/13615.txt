Был средстволар, Өфөнән тыш, 22 ҡалала һәм ҡала тибындағы ҡасабаларҙа юлдарҙы һәм өй яны территорияларын ремонтларға мөмкинлек бирәсәк.  Өфөлә шулай уҡ ихаталарҙы төҙөкләндереү буйынса ҡаланың үҙенең программаһы ғәмәлгә ашырыла.  Һуңғы 20 йыл эсендә Башҡортостан ҡалаларында йорт яны территорияларын төҙөкләндереү буйынса программа тәүгә тормошҡа ашырыла, тип хәбәр итә республика башлығының матбуғат хеҙмәте.  Башҡортостан Президенты Рөстәм Хәмитов республика Хөкүмәтенә ихаталарҙы һәм йорт янындағы территорияларҙы төҙөкләндереү буйынса республика маҡсатлы программаһын әҙерләргә ҡушты.  Средстволар муниципалитеттар араһында халыҡ иҫәбенә ҡарап бүленәсәк. Уларҙа 1,391 миллион кеше йәшәй.  Рөстәм Хәмитов башланғысы менән 2011 йылда был программаны тормошҡа ашырыу өсөн республика бюджетынан 300 миллион һум бүленәсәк.   Башҡортостан баш ҡалаһында йорт ихаталарын ремонтлау өсөн 574 миллион һум тотоноласаҡ.    Программа республиканың бәләкәй һәм уртаса ҙурлыҡтағы ҡалаларына адреслы ярҙам күрһәтеүгә иҫәпләнгән.  
 Ул «Берҙәм Рәсәй» партияһының «Рәсәй ҡалаларының яңы юлдары» проекты сиктәрендә тормошҡа ашырыла.  Субсидияларҙы Ағиҙел, Баймаҡ, Бәләбәй, Белорет, Бөрө, Благовещен, Дәүләкән, Дүртөйлө, Ишембай, Күмертау, Мәләүез, Нефтекама, Октябрьский, Салауат, Сибай, Стәрлетамаҡ, Туймазы, Учалы, Яңауыл, Межгорье ҡалалары һәм Приютово, Шишмә ҡала тибындағы ҡасабалар аласаҡ. 