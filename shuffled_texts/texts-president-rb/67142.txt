Түләү 2019 йылдың 1 ғинуарына тиклем ғәмәлдә буласаҡ. Аҡсаны икеһенең дә йәше 35-тән артмаған һәм торлаҡҡа мохтаждар исемлегендә торған ғаиләләр аласаҡ.  Башҡортостан Башлығы Рөстәм Хәмитов республикала демографик хәлде яҡшыртыу буйынса өҫтәмә саралар тураһындағы указға ҡул ҡуйҙы. Документҡа ярашлы, Башҡортостанда йәш ғаиләләргә ярҙам итеү һәм тыуымды арттырыу маҡсатында 2017 йылдың 1 ғинуарынан тәүге бала тыуғанда торлаҡ һатып алыу (төҙөү) йәки ипотека торлаҡ кредиты буйынса төп бурыстың ҡалған өлөшөн ҡаплау өсөн 300 мең һум күләмендә бер тапҡыр бирелә торған социаль түләү билдәләнә.  Указдың үтәлешен контролдә тотоу Башҡортостан Республикаһы Башлығы Хакимиәтенә йөкмәтелгән.
 Башҡортостан Хөкүмәтенә бер тапҡыр бирелә торған социаль түләүҙе алыуҙың һәм уны файҙаланыуҙың шарттарын, тәртибен, шулай уҡ указды тормошҡа ашырыуға бәйле сығымдарҙы финанслау сығанаҡтарын билдәләргә ҡушылған. 