Ҡалған фатирҙар социаль торлаҡҡа мохтаж Приют халҡына биреләсәк.   Шартлауҙан зыян күргәндәргә яңы торлаҡ төҙөүгә республика бюджетынан 32 млн һумға яҡын аҡса бүленде.   Үҙ сиратында, өй туйлаусылар Башҡортостан башлығына хәстәрлеге һәм ҙур ярҙамы өсөн рәхмәт белдерҙе.
 Янғындан зыян күргәндәрҙең барыһы ла 24 фатирлы йорттан торлаҡ алды.  Яңы фатир асҡыстарын Приют халҡына бөгөн Башҡортостан Президенты Рөстәм Хәмитов тапшырҙы.     Бөгөн Бәләбәй районының Приют ҡасабаһында 2012 йылдың 28 ғинуарында газ шартлауынан зыян күргәндәр өсөн күп фатирлы торлаҡ йорт сафҡа индерелде.   Хәтерегеҙгә төшөрәйек, фажиғә ул көндө биш кешенең ғүмерен өҙҙө һәм 16 ғаиләне өйһөҙ итте.
100 көн эсендә тиерлек төҙөүселәр емерелгән бинанан алыҫ түгел ерҙә өс ҡатлы торлаҡ йорт күтәрҙе.  Әйтергә кәрәк, яңы фатирҙар майҙаны буйынса ғаиләләрҙең фажиғәгә тиклем булған фатирҙарынан бер ҙә ҡалышмай.
— Приют халҡына – сабырлығы, төҙөүселәргә йылдам эшләүҙәре өсөн рәхмәт, улар ҡыҫҡа арала ихатаһында төҙөкләндерелгән балалар майҙансығы менән бергә яңы, сифатлы йорт күтәрә алды, — тине Рөстәм Хәмитов, ҡаза арҡаһында йортһоҙ ҡалғандарға асҡыстар тапшырып. 