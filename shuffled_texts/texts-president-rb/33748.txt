 Хәтерегеҙгә төшөрәйек: Рәсәйҙең баш ҡалаһында Башҡортостан Республикаһы көндәре үтә.  Башҡортостан Президенты Рөстәм Хәмитов Александров баҡсаһында Билдәһеҙ һалдат ҡәберенә сәскәләр һәм веноктар һалды.  Сәскәләр һалыу тантанаһында Мәскәү мэры урынбаҫары Александр Горбенко, РФ Дәүләт Думаһы һәм БР Дәүләт Йыйылышы — Ҡоролтай депутаттары, Өфө хакимиәте башлығы Ирек Ялалов, төбәк министрҙары, ветерандар, йәмәғәт ойошмалары һәм йәштәрҙең патриотик берекмәләре вәкилдәре, студенттар ҡатнашты. Сара сиктәрендә әле РФ Сауҙа-сәнәғәт палатаһында Башҡортостандың инвестицион һәм сәнәғәт ҡеүәттәренең презентацияһы бара, күргәҙмә экспозицияһы эшләй, унда республика Президенты Рөстәм Хәмитов менән Рәсәйҙең Сауҙа-сәнәғәт палатаһы Президенты Сергей Катырин ҡатнаша.
