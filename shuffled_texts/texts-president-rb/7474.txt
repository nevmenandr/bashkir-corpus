— Һеҙҙең быуын күп нәмә эшләне һәм күп осраҡта беҙ ирешә алмаҫлыҡ ҡаҙаныштарға өлгәште.  Рөстәм Хәмитов әйтеүенсә, ветерандар менән осрашыу уның өсөн – ҙур хөрмәт һәм оло шатлыҡ.   Өфөлә Башҡортостан Республикаһы Президенты Рөстәм Хәмитовтың һуғыш, хеҙмәт һәм Ҡораллы көстәр ветерандары менән осрашыуы үтте.   Сарала БР Хөкүмәте Премьер-министры урынбаҫары Фидус Ямалетдинов, БР Президенты ҡарамағындағы Башҡортостан дәүләт хеҙмәте һәм идара академияһы ректоры Сергей Лаврентьев, республика райондары һәм ҡалаларынан ветерандар ҡатнашты.  Осрашыуҙа дәүләттең социаль сәйәсәте мәсьәләләре, уның үҫешенең өҫтөнлөклө йүнәлештәре тикшерелде.   

 
— Ветерандар менән һөйләшеү – һәр ваҡыт яуаплы, — тип билдәләне республика башлығы.  Республика Президенты ветерандар менән республикала сәнәғәт, социаль туризм, һаулыҡ һаҡлауҙы үҫтереү, милләт-ара татыулыҡты нығытыу һәм оло быуын вәкилдәренәә һәр яҡлап ярҙам итеү мәсьәләләре буйынса фекер алышты.  