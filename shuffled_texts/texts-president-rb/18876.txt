Өс ҡатлы йорттарҙа дөйөм алғанда 48 фатир.  Фатирҙар менән танышып, Рөстәм Хәмитов төҙөлөш эштәренең сифаты менән ҡыҙыҡһынды һәм бындай йорттар төҙөү тәжрибәһен бөтә республикаға таратырға тәҡдим итте.   Республика башлығы өй төҙөгәндә хаҡтарҙы кәметеү мөмкинлеге табылыуына ҡарата ҡәнәғәтлек белдерҙе.  Рөстәм Хәмитов өй туйлаусыларҙы матур байрам менән ҡотланы һәм яңы торлаҡты ҡарап сыҡты.  Ул йәнә район властарына һәм был проекттарҙы ойоштороуҙа ҡатнашҡандарҙың барыһына ла рәхмәт һүҙҙәрен еткерҙе.
 Йорттарҙағы бер бүлмәле фатирҙарҙың майҙаны 46 квадрат метр тәшкил итһә, ике бүлмәлеләрҙеке — 56 квадрат метр.   Республика башлығы йорттарҙы тиҙ арала һәм сифатлы төҙөгәне өсөн төҙөүселәргә рәхмәт әйтте.  Был йорттарҙан торлаҡ шарттарын яҡшыртыуға мохтаж район халҡы, шулай уҡ торлаҡ сертификаттары буйынса Бөйөк Ватан һуғышы ветерандары һәм тол ҡатындары фатир алды.  
6 октябрҙә Баҡалы районында Башҡортостан Президенты Рөстәм Хәмитов Баҡалы район үҙәгендәге күп фатирлы ике йортто асыу тантанаһында ҡатнашты. Улар социаль программа буйынса Башҡортостан Республикаһының Торлаҡ төҙөлөшө фонды менән төҙөлгән.  Яңы йорттар сағыштырмаса арзанға төҙөлгән, бында квадрат метрҙың хаҡы — 16,5 -18 мең һум.  Йортта бөтә коммуникациялар ҙа бар.