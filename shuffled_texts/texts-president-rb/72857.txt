Өлкән бортпроводник Ларита Мурадова, бортпроводниктар Евгения Егошина, Пётр Михайлов һәм Руслан Тимербаев Башҡортостан Республикаһының Почёт грамоталарына лайыҡ булды. Һауа судноһы экипажының профессиональ һәм аныҡ эш итеүе һөҙөмтәһендә борттағы 200-ҙән ашыу пассажирҙың ғүмере һаҡлап ҡалынды.  Хәтерегеҙгә төшөрәбеҙ, 22 августа «Ред Вингс» авиакомпанияһының «Өфө – Сочи» маршруты буйынса осҡан Ту-204 самолёты  двигателдәрҙең береһендә янғын сығыу сәбәпле Өфө аэропортына ултырырға мәжбүр булды.  Атап әйткәндә, һауа судноһы командиры Юрий Хорьговский, икенсе пилот Владимир Павленко һәм борт инженеры Сергей Лакида Салауат Юлаев ордены менән бүләкләнде.  Башҡортостан Республикаһы Башлығы Рөстәм Хәмитовтың Указдары менән ғәҙәттән тыш хәл ваҡытында кешеләрҙең ғүмерен ҡотҡарғанда юғары профессионализм һәм ҡыйыулыҡ күрһәткән өсөн «Ред Вингс» авиакомпанияһының Ту-204 һауа судноһы экипажы Башҡортостандың дәүләт наградаларына лайыҡ булды.  Ҡорбандар һәм йәрәхәтләнеүселәр юҡ.
 
