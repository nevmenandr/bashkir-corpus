 Иҫтәлеккә күмәкләп төшкән фото был осрашыуҙы тамамланы.
 Шишәмбе, 3 июндә, республика етәксеһе Рөстәм Хәмитов Бөрөнөң «Спартак» һәм «Спартаковец»  командалары малайҙары менән аралашты.  Бөрөнөң футбол майҙанында мохтажлыҡ кисергәнен асыҡлағас, Рөстәм Хәмитов мәсьәләне хәл итергә ярҙам итәсәген белдерҙе.  Һуңынан «Динамо» стадионы майҙанында республика етәксеһе Бөрөнөң йәш чемпиондар ҡапҡасыһын ныҡлыҡҡа һынаны. Бынан тыш, «спартаксыларға» Рәсәй Премьер-лигаһы командаһы – «Өфө» футбол клубы футболкалар бүләк итте. Улар Сочиҙа футбол буйынса балалар йорттары һәм мәктәп-интернаттары командалары араһында «Будущее зависит от тебя» асыҡ бөтә Рәсәй ярыштарында финал уйындарҙа төп призды һәм көмөш награданы яуланы.
«Спартак» 14-16 йәштәр категорияһында еңеүсе булды.  Осрашыу барышында ул футболсыларға форма һәм демонстрациялау ҡорамалдары алыуға сертификаттар тапшырҙы.  Бүләк сифатында йәш спортсылар Англияға «Арсенал» футбол клубы менән осрашыуға барасаҡ, унда балалар турниры уҙасаҡ һәм, бәлки, «Арсенал»дар оҫталыҡ-класы ла күрһәтәсәк.
«Спартаковец» командаһы 11-13 йәштәге төркөмдә финалда Новосибирск командаһына еңелеп көмөш миҙал яуланы. Малайҙар Рөстәм Хәмитовҡа Сочиҙа еңеү билдәһе кеүек сувенир туп бүләк итте. Рөстәм Хәмитов малайҙарҙан кемдең профессионал футболсы булырға теләгәнен һораны һәм «Бөтәһе лә!» тигән яуапты ишеткәс, «Бының өсөн ныҡышмалы күнегергә кәрәк!», тине.