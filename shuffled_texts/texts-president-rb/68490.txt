Башҡортостан Башлығы Рөстәм Хәмитов төбәктә дәүләт һәм туған телдәрҙе уҡытыу мәсьәләләре буйынса кәңәшмә үткәрҙе.  Башҡортостанда дәүләт һәм республика халыҡтары телдәрен өйрәнеү өсөн бөтә шарттар ҙа булдырылған, тип һыҙыҡ өҫтөнә алды Рөстәм Хәмитов.   Рәсәй мәғарифты күҙәтеү хеҙмәте төбәктең дөйөм белем учреждениеларында уҙғарған тикшереү йомғаҡтары буйынса дәреслектәр һәм методик әсбаптар ҡулланыу, уҡытыу процесын нормаға һалыу, ҡайһы бер мәктәптәрҙең локаль акттары мәғариф тураһындағы федераль һәм республика ҡануниәте нормаларына тап килмәүе йәһәтенән ҡануниәт нормаларын боҙоу осраҡтарын асыҡлаған, тип билдәләнде кәңәшмәлә. Федераль һәм республика ҡануниәттәрен теүәл үтәп, туған телдәрҙе өйрәнеү йәһәтенән уҡыусыларҙың ихтыяждарын тәьмин итеү мәғариф менән идара итеү органдары һәм белем биреү ойошмалары эшмәкәрлегенең өҫтөнлөгө булырға тейеш.  Унда Башҡортостан Хөкүмәте ағзалары, профилле министрлыҡтар һәм ведомстволар етәкселәре, ғилми берләшмә вәкилдәре ҡатнашты. Бигерәк тә ғәмәлдәге хоҡуҡи даирә был эште лайыҡлы кимәлдә ойошторорға мөмкинлек бирә.
 Квалификациялы педагогик һәм ғилми кадрҙар, яҡшы матди-техник база бар. 