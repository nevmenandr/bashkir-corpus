Делегацияның эш программаһында фекер алышыуҙар, эшлекле осрашыуҙар, ил төбәктәренең социаль-иҡтисади үҫеше, экспорт ҡеүәтен тормошҡа ашырыу, дәүләт-шәхси партнерлыҡ, үҫеш институттарын булдырыу мәсьәләләре буйынса сессияларҙа ҡатнашыу ҡаралған. Төбәктәргә инвестициялар йәлеп итеү мәсьәләләрен тикшереү өсөн 2002 йылда «Сочи» халыҡ-ара инвестиция форумы ойошторола.  Уны Рәсәй Хөкүмәте Рәйесе Дмитрий Медведев алып бара. Сара 29 сентябрҙән 2 октябргә тиклем уҙа. 
«Сочи-2016» халыҡ-ара инвестиция форумында республика делегацияһын Башҡортостан Башлығы Рөстәм Хәмитов етәкләне.  Төбәк етәксеһе дәүләт идара итеүенең яңы сифатына арналған форумдың пленар ултырышында ҡатнаша һәм Рәсәй Президенты ҡарамағындағы Стратегик үҫеш һәм өҫтөнлөклө проекттар буйынса совет президиумы ултырышында сығыш яһай.  Форумда донъяның 25 иленән 10 мең самаһы кеше ҡатнаша.
 Форум барышында Башҡортостан илдең бер нисә төбәге һәм сит ил бизнесы менән хеҙмәттәшлек тураһында килешеүҙәргә ҡул ҡуйырға ниәтләй. Ул Рәсәй Хөкүмәте ярҙамында йыл һайын үткәрелә. 