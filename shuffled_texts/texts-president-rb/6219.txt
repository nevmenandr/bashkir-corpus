 
5 майҙа Башҡортостан Президенты Рөстәм Хәмитов «Евродон» яуаплылығы сикләнгән йәмғиәтенең генераль директоры Вадим Ванеев менән осрашыу үткәрҙе, тип хәбәр итә республика башлығының матбуғат хеҙмәте.  Предприятиеның сауҙа маркаһы аҫтында 100 төрҙән ашыу продукция, шул иҫәптән 30-ға яҡын төрҙәге колбаса изделиелары һәм ит деликатестары сығарыла.  
— Беҙҙең республика — Рәсәй Федерацияһында ҡошсолоҡто үҫтереү планында алдынғы территорияларҙың береһе һәм беҙ хеҙмәттәшлеккә әҙер, — тип һыҙыҡ өҫтөнә алды Рөстәм Хәмитов.  Йыл башынан алып «Евродон» инкубаторы үҙенең инкубация йомортҡалары менән эшләүгә күскән.  Осрашыуҙа Башҡортостанда күркә ите етештереү һәм эшкәртеү буйынса инвестиция проектын тормошҡа ашырыу мәсьәләләре тикшерелде.  
«Евродон» компанияһы уҙған йыл йомғаҡтары буйынса һуғымға тереләй ауырлыҡта 32 мең тонна күркә ите етештергән.  Башҡортостан Президенты хеҙмәттәшлек буйынса билдәләнгән тәҡдимдәрҙе хупланы.  
