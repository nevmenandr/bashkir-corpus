Башҡортостандан Ҡара диңгеҙ буйында 3,8 мең бала, шул иҫәптән 340 бала – «Орленок» бөтә Рәсәй балалар үҙәгендә, 850-һе Ҡырымда ял итәсәк. Премьер-министр автобуста, поезда балаларҙы ташыу талаптарын боҙған өсөн яуаплылыҡты көсәйтергә, шулай уҡ балаларҙы яҡшы туҡландырырға кәрәклеген билдәләне. Федераль бюджет иҫәбенә (85,87 миллион һум) ауыр тормош хәлендә ҡалған 5 067 баланы ял һәм һауыҡтырыу сараларына йәлеп итеү ҡарала.
 Һуңғы йылдарҙа федераль һәм төбәк властары балалар лагерҙарының торошон яҡшыртыу өсөн байтаҡ эштәр башҡарҙы, тип билдәләне Премьер-министр.
– Быйыл күпселек төбәктәр йәйге кампанияға 2015 йылғы кимәлдә аҡса бүлде, төбәк бюджетындағы ҡатмарлыҡтарҙы һәм иҡтисадтағы проблемаларҙы иҫәпкә алғанда, был бик мөһим, – тине Дмитрий Медведев. Унда Башҡортостан Башлығы Рөстәм Хәмитов ҡатнашты. Быйыл Башҡортостанда 2 680 ойошма балаларҙың йәйге ялын һәм һауыҡтырыуын ойоштора.  Ошо хаҡта Башҡортостан Башлығының матбуғат хеҙмәте хәбәр итә.
1 июндә Рәсәй Хөкүмәте Рәйесе Дмитрий Медведев 2016 йылда балаларҙың ялын һәм һауыҡтырыуын ойоштороу мәсьәләләренә арналған видеоселектор кәңәшмә үткәрҙе.  Башҡортостанда 334 мең баланы ял һәм һауыҡтырыу сараларына йәлеп итеү ҡарала.  Улар иҫәбендә 95 ҡала ситендәге лагерь, 1 440 – көндөҙгө, 25 шифахана тибындағы лагерь, 1000 хеҙмәт һәм ял лагеры, 120 палаткалы лагерь бар. Балалар һауыҡтырыу кампанияһын тәьмин итеү өсөн республиканың тупланма бюджеты 1,57 миллиард һум тәшкил иткән.  Ауыр тормош хәлендә ҡалған, етем балаларҙың, инвалидтарҙың ялын берлектә финанслау өсөн 81 төбәккә 4 миллиард һумдан ашыу аҡса бүлеү тураһында ҡарар ҡабул ителде, тип хәбәр итте Рәсәй Хөкүмәте Рәйесе.  Был республикалағы мәктәп йәшендәге балаларҙың 81,6 процентын тәшкил итә, уҙған йылдағы күрһәткестәрҙән 1,3 процентҡа юғары.   Ошо аҡса иҫәбенә быйыл тағы ла 200 мең самаһы бала ял итә аласаҡ.