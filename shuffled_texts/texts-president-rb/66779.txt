Уңдырышлылыҡты 10 процентҡа ғына арттырһаҡ та, өҫтәмә рәүештә 300 мең тонна иген аласаҡбыҙ, ә улар юлда ятмай, – тине Рөстәм Хәмитов.
 Бынан тыш, ошо технология продукцияның экологик яҡтан таҙалығын тәьмин итә. Йыл һайын 300 тоннанан ашыу биопродукция экспортҡа оҙатыла. Вячеслав Кузнецов һөйләүенсә, предприятиела 400 самаһы кеше эшләй.  
26 ғинуарҙа Өфөлә Башҡортостан Башлығы Рөстәм Хәмитов заманса биопрепараттар, биоактив һәм микробиологик ашламалар, фунгицидтар, инсектицидтар етештереүгә махсуслашҡан «БашИнком» ғилми-файҙаланыуға индереү предприятиеһында булды.  Предприятие директоры «БашИнком» коллективы илдең ғилми-тикшеренеү институттары, аграр уҡыу йорттары һәм ауыл хужалығы етештереүселәре менән берлектә биопрепараттар һәм биоактив ашламалар нигеҙендә экологик юғары уңышлы биотехнология – стресҡа сыҙам юғары уңышлы баҫыусылыҡ технологияһын эшләүе хаҡында һөйләне.  Ул ҡырыҫ тәбиғәт шарттарында ла аҙ сығымдар менән ауыл хужалығы культураларының уңышын уртаса 15-25 процентҡа арттырырға мөмкинлек бирә.  Дөйөм әйләнеш яҡынса 1 миллиард һум тәшкил итә. «БашИнком» бренды аҫтында сығарылған биопрепараттар һәм биоактив ашламалар илдең 60-тан ашыу төбәгендә, шулай уҡ Бойондороҡһоҙ Дәүләттәр Берләшмәһе, Балтик буйы, алыҫ сит илдәрҙә һорау менән файҙаланыла.  Төбәк етәксеһе «БашИнком» етәкселеге менән предприятиены үҫтереү перспективаларын, дәүләт ярҙамы кәрәклеген, стресҡа сыҙам юғары уңышлы баҫыусылыҡ технологияһын арттырыу мөмкинлектәрен тикшерҙе.
– Йыл һайын беҙ 3 миллион тоннаға яҡын ашлыҡ йыябыҙ.  Республика ҡулланыусылары иҫәбендә – «Базы» (Саҡмағош районы), «Салауат» һәм «Дуҫлыҡ» (Стәрлетамаҡ районы), «Уңыш» ауыл хужалығы етештереү кооперативтары һәм «Салауат» яуаплылығы сикләнгән йәмғиәте (Ауырғазы районы), «Красная Башкирия» ауыл хужалығы етештереү кооперативы (Әбйәлил районы).  Әлеге ваҡытта «БашИнком» ғилми-файҙаланыуға индереү предприятиеһы биопродукцияның 250-нән ашыу төрөн етештерә, ул 4,5 миллион гектарҙан ашыу майҙанда, шул иҫәптән 350 мең гектар һөрөнтө ерҙә файҙаланыла.  Бында йылына 14,5 мең тоннанан ашыу биопрепараттар һәм биоактив ашламалар етештерелә.  «БашИнком» директоры Вячеслав Кузнецов әйтеүенсә, был Рәсәй, Берләшкән Милләттәр Ойошмаһы һәм Европа илдәрендәге күпселек биотехнологик предприятиеларҙың етештереү күләменән артығыраҡ, өҫтәүенә йыл һайын компанияның производство үҫеше 30 процентҡа етә. Республика Башлығы етештереүҙең бөтә этаптары менән танышты, үҫемлектәр физиологияһы, фитопатология һәм микроорганизмдар селекцияһы, агрохимик һәм ғилми-етештереү лабораторияларында, әҙер продукцияны һаҡлау келәтендә булды. Етештереү базалары Күмертауҙа, Благовещенда һәм Өфөлә урынлашҡан.  Был хаҡта төбәк етәксеһенең матбуғат хеҙмәте хәбәр итә.
«БашИнком» ғилми-файҙаланыуға индереү предприятиеһына 1991 йылда нигеҙ һалынған. 