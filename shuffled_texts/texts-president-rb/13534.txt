
 Президент Рөстәм Хәмитов виртуаль киңлектә ун иң әүҙем Рәсәй төбәктәре башлығы иҫәбенә инде.  Тикшеренеүҙәрҙә губернаторҙарҙың блогы анализлана, унда субъект башлығының әүҙемлеге һәм уҡыусылар менән кире бәйләнеш буйынса баһа бирелә.  Был Төбәк мәғлүмәт институтының 2011 йылдың июнь айына мәғлүмәттәре.    Үҙенең блогында Башҡортостан Президенты тирә-яҡ мөхитте һаҡлау мәсьәләләре, республика буйынса эш сәфәрҙәре, ауыл хужалығы үҫеше, инновацион инфраструктура булдырыу, Япония делегацияһы визиты һәм инновацион проекттар өлкәһендә хеҙмәттәшлек, Санкт-Петербургта Иҡтисади форумда ҡатнашыуы тураһында яҙған, тип хәбәр итә республика башлығының матбуғат хеҙмәте.  Ағымдағы йылдың июнь айында Рөстәм Хәмитов үҙенең http://blog-rkhamitov.livejournal.com/ блогында ете яҙма ҡалдырған, уларға «Живой Журнал» уҡыусыларынан 1315 комментарий килгән. 