Унда Волга буйы төбәктәрендә дәүләт идараһының һөҙөмтәлелеген һәм дәүләт хеҙмәттәре күрһәтеү сифатын күтәреү мәсьәләләре тикшерелде.  Шулай уҡ сәйәси системаны яңыртыуға бәйле закон положениелары ла тикшерелде.  
29 июндә Пензала Башҡортостан Президенты Рөстәм Хәмитов Рәсәй Президентының Волга буйы федераль округындағы Тулы хоҡуҡлы вәкиле ҡарамағындағы Совет ултырышында ҡатнашты.  Рәсәй Президенты Федерация субъекттары башлыҡтарын туранан-тура һайлау тураһындағы бөтөн төбәк закондарын да 2012 йылдың 1 июленә тиклем федераль ҡануниәткә ярашлы хәлгә килтерергә ҡушҡайны.  Атап әйткәндә, бында «Дәүләт һәм муниципаль хеҙмәттәр күрһәтеүҙе ойоштороу тураһында»ғы федераль закон тураһында һүҙ барҙы, уға ярашлы, 2012 йылдың 1 июленән власть органдарына граждандарҙан башҡа ведомство базаларында һаҡланған мәғлүмәттәрҙе һорау тыйыла.   Рәсәй Пезидентының Волга буйы федераль округындағы Тулы хоҡуҡлы вәкиле Михаил Бабич рәйеслегендә үткән ултырышта Рәсәйҙең элемтә һәм киң коммуникациялар министры Николай Никифоров, төбәк етәкселәре, РФ Дәүләт Думаһы депутаттары ҡатнашты.
 Башҡортостанда БР Конституцияһына һәм «БР Президенты тураһында»ғы законға тейешле төҙәтмәләр индерелде һәм 28 июндә һуңғы уҡыуҙа БР Дәүләт Йыйылышы — Ҡоролтай менән раҫланды.  Шулай итеп, был дәүләт һәм муниципаль хеҙмәттәр алыуҙы тиҙләтәсәк, халыҡты төрлө инстанцияларҙа белешмәләр йыйыуҙан азат итәсәк.  