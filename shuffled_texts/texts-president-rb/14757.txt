Сара тураһында Положение эшләнгән, республика Хөкүмәте Премьер-министры урынбаҫары Зөһрә Рәхмәтуллина етәкселегендә ойоштороу комиссияһы раҫланған.
  Барыбыҙ ҙа яратып өлгөргән “Байыҡ” республика телевизион бейеү конкурсы бынан ары, Башҡортостан Президенты Рөстәм Хәмитовтың 2011 йылдың 1 июнендә сыҡҡан Указына ярашлы, рәсми кимәлдә үткәреләсәк.  Указ “Башҡорт бейеүен башҡарыусыларҙың “Байыҡ” республика телевизион конкурсын йыл да үткәреү тураһында” тип атала.  Республикабыҙҙың төрлө ҡала һәм райондарынан, хатта күрше өлкәләрҙән йыл да өс меңдән ашыу үҙешмәкәр бейеүсе ҡатнашыуы “Байыҡ”тың популярлығы хаҡында асыҡ һөйләй.  Конкурс лауреаттары Рәсәй, халыҡ-ара кимәлдәге сараларҙа ла уңышлы сығыш яһай.
 Башҡорт халҡының мәҙәни һәм рухи мираҫын һаҡлауҙы, үҙешмәкәр халыҡ ижадын пропагандалауҙы, ижади йәштәрҙе халыҡ бейеүҙәренә ылыҡтырыуҙы төп маҡсат итеп ҡуйған фестиваль ыңғай һөҙөмтәләрен бирмәй ҡалманы.   Билдәле булыуынса, “Байыҡ” республика телевизион бейеү конкурсы тәүге тапҡыр 2008 йылда үткәрелгәйне. 