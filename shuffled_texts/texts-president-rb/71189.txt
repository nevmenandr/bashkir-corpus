Төбәк Башлығы федераль трассаларҙа һәм автомобиль юлдарында контроль системаһын булдырыу, шул иҫәптән видеотеркәү сараларын камиллаштырыу бурысын ҡуйҙы. Унда Башҡортостан Хөкүмәте ағзалары, министрлыҡ, ведомство һәм хоҡуҡ һаҡлау органдары етәкселәре ҡатнашты. Республика етәксеһе фажиғәлә һәләк булғандарҙың ғаиләләренә ҡайғы уртаҡлашыу телеграммалары ебәрҙе.
«Республика халҡы һәм үҙемдең исемдән 27 февралдә Өфөнән Ҡатау-Тамаҡ ҡалаһына юл тотҡан пассажирҙар микроавтобусы фажиғәһендә һәләк булғандарҙың ғаиләһе, туғандары һәм яҡындарының ауыр ҡайғыһын уртаҡлашам.  Улар араһында Башҡортостандан өс кеше бар.
 Ауыр юғалтыу ҡайғыһын уртаҡлашабыҙ», – тиелә телеграммала. 
28 февралдә Республика Йортонда Башҡортостан Башлығы Рөстәм Хәмитов М-5 трассаһында теркәлгән юл-транспорт фажиғәһенә бәйле оператив кәңәшмә уҙғарҙы. Аварияла туғыҙ кешенең ғүмере өҙөлдө.  Рөстәм Хәмитов республика Хөкүмәтенә һәләк булғандарҙың һәм зыян күргәндәрҙең ғаиләләренә матди ярҙам күрһәтергә күрһәтмә бирҙе. Ҡот осҡос һәләкәт тураһында хәбәр йөрәктәрҙе өтөп алды.  Кәңәшмә фажиғә ҡорбандары хәтеренә бер минут тынлыҡ менән башланды. Бынан тыш, уның әйтеүенсә, автомагистралдәрҙә, ҡалала, муниципалитеттарҙа водителдәрҙең юл хәрәкәте ҡағиҙәләрен үтәү буйынса контролде көсәйтергә, автомобиль менән идара итеү мәҙәниәтен булдырырға кәрәк. Хәтерегеҙгә төшөрәбеҙ, кисә М-5 трассаһында Иглин районының Оло Тәләк ауылы янында MAN фураһы һәм «Өфө – Ҡатау-Тамаҡ» маршруты буйынса пассажирҙар йөрөткән Mercedes-Benz Sprinter микроавтобусы ҡатнашлығында юл-транспорт ваҡиғаһы теркәлде. 