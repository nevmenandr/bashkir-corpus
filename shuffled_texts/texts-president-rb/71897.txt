Шулай уҡ Рөстәм Хәмитов ике тапҡыр Советтар Союзы Геройы Муса Гәрәевтең ҡәберенә, Дан мемориалының Геройҙар аллеяһында урынлашҡан генерал-майорҙар Миңлеғәле Шайморатов менән Таһир Кусимов бюстарына һәм тыл эшсәндәре һәйкәленә сәскәләр һалды. Рәсәй Федерацияһы һәм Башҡортостан Республикаһы гимндарын башҡарғандан һуң тантанала ҡатнашыусылар Ватанын һаҡлап, яу яланынан әйләнеп ҡайтмаған яугирҙәрҙе бер минут тынлыҡ менән иҫкә алды. Күп милләтле Башҡортостан халҡы исеменән республика етәксеһе Советтар Союзы Геройҙары Александр Матросов менән Миңлеғәли Ғөбәйҙуллин һәйкәле янындағы Мәңгелек утҡа сәскәләр һалды. Төбәк Башлығы ҡаһармандарҙың үлемһеҙ батырлығы иҫтәлегенә тантаналы марш менән үткән Рәсәй Эске эштәр министрлығының Өфө юридик институты менән Өфө дәүләт авиация техник университеты курсанттарын һәм ике тапҡыр Советтар Союзы Геройы Муса Гәрәев исемендәге беренсел осош әҙерлеге Өфө дөйөм белем биреү мәктәп-интернаты тәрбиәләнеүселәрен сәләмләне. 
9 майҙа Өфөләге Еңеү паркында Башҡортостан Башлығы Рөстәм Хәмитов Бөйөк Ватан һуғышында Еңеүҙең 73 йыллығына арналған тантанала ҡатнашты. Паркта Рөстәм Хәмитов ветерандар һәм баш ҡала халҡы менән аралашты, уларҙы байрам менән ҡотланы, ныҡлы һаулыҡ һәм оҙон ғүмер теләне.
