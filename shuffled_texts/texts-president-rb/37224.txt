Стәрлетамаҡтағы «Беларус-Инмаш» предприятиеһында Минск заводынан ҡайтарылған комплекттарҙан «Беларус-320» тракторҙары йыйыла, улар төбәктең торлаҡ-коммуналь хужалығында файҙаланыла. 
14 июндә Белоруссияға эш сәфәре барышында Башҡортостан Президенты Рөстәм Хәмитов Минск трактор заводында булды.  Республика башлығы йыйыу цехы эшмәкәрлеге мнән танышты, шулай уҡ әҙер продукция өлгөләрен ҡараны.  Предприятие етәкселеге менән Башҡортостанда берлектәге производствоны үҫтереү мөмкинлеге тикшерелде.  Бынан һуң Рөстәм Хәмитов Еңеү монументына венок һалды.  Бөйөк Ватан һуғышында һәләк булғандар иҫтәлегенә арналған тантанала Минск ҡалаһы башҡарма комитеты рәйесе урынбаҫары Владимир Колтович та ҡатнашты.
