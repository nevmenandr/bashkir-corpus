Микрорайон төҙөү проекты Өфө моторҙар эшләү производство берекмәһе һәм муниципаль власть органдары менән берлектә тормошҡа ашырыла.
 Дөйөм алғанда бында тәүге этапта 218 мең квадрат метр торлаҡ файҙаланыуға тапшырыласаҡ, артабан был һан 500 меңгә етәсәк.  
3 декабрҙә Башҡортостан Президенты Рөстәм Хәмитов Өфө буйлап эш сәфәре барышында Максимовка ауылында яңы микрорайон төҙөлөшөн тикшерҙе, тип хәбәр иттеләр төбәк башлығының матбуғат хеҙмәтенән. Республика етәксеһе өс бүлмәле фатирҙы ҡараны һәм микрорайонды үҫтереү мөмкинлектәре менән танышты.  Шул уҡ ваҡытта яңы микрорайонда 20 меңгә тиклем кеше йәшәй аласаҡ.  Микрорайон элекке аэродром биләмәһендә төҙөләсәк.  Улар өсөн социаль инфраструктура объекттарын, атап әйткәндә, бала баҡсаларын, поликлиникалар, мәктәптәр һәм сауҙа үҙәктәрен төҙөү ҡаралған. 