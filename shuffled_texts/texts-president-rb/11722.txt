 Республика башлығына «Ижтимағи электрон гәзит» сайтына һорауҙар 29 июндә үк килә башланы.  Рөстәм Хәмитов тура эфирҙа яуап биреп өлгөрмәгән һорауҙар уға мотлаҡ яҙма рәүештә тапшырыласаҡ.  Уларҙы теләге булған һәр кеше бирә алды.  Интернет селтәренән файҙаланыусыларҙы сәләмләп, Рөстәм Хәмитов республика граждандары һәм Башҡортостанға бәйле мәғлүмәт менән ҡыҙыҡһыныусылар менән бындай аралашыу форматының беренсе тапҡыр ҡулланылыуын билдәләне.  Ҡайһы бер ҡулланыусылар тура эфирҙа тулы яуабы өсөн Рөстәм Хәмитовҡа рәхмәт әйтеп, эшендә уңыштар теләргә өлгөрҙө.  Рөстәм Хәмитов, Башҡортостан Хөкүмәте ағзалары ла халыҡ менән интернетта ошондай осрашыуҙар үткәрһен ине, тигән теләген белдерҙе.   Ләкин был формат һөҙөмтәле булһа, бындай саралар даимиға әүереләсәк.  
 Уларҙың иң ҡыҙыҡлыларына яуаптар «Ижтимағи электрон гәзит» һәм «Башинформ» сайтында урын аласаҡ. Онлайн-конференция аҙағына сайтта 300-ҙән ашыу һорау теркәлде.  Башҡортостан Президенты Рөстәм Хәмитов «Ижтимағи электрон гәзит» ( www.i-gazeta.com) сайтында республика халҡы менән онлайн-конференция үткәрҙе.  Үкенескә ҡаршы, онлайн-конференция дауам иткән сәғәт ярым самаһы ваҡыт эсендә Башҡортостан Президенты барыһына ла яуап биреп өлгөрмәне.   Рөстәм Хәмитов урындағы үҙидара органдарының халыҡ менән үҙ-ара килешеп эш итеүенә, республикала социаль туризмды үҫтереүгә, эшҡыуарлыҡҡа ярҙам итеүгә, яңы балалар баҡсалары төҙөлөшөнә, бюджет өлкәһе хеҙмәткәрҙәренә эш хаҡын арттырыуға, инвалидтар өсөн пандустар төҙөүгә, юлдарҙы ремонтлауға һәм башҡа көнүҙәк темаларға ҡағылышлы һорауҙарға яуап бирҙе. 