Дмитрий Медведев һүҙҙәре буйынса, ведомство-ара үҙ-ара килешеп эш итеүҙе электрон вариантҡа күсереүгә ҡарамаҫтан, ведомстволар граждандарҙан белешмәләр һәм документтар талап итеүҙәрен дауам итә, шул уҡ ваҡытта быларҙы улар үҙҙәре лә башҡа ведомстволарҙан ала ала, тип хәбәр иттеләр республика башлығының матбуғат хеҙмәтенән.
 Башҡортостан Президенты Рөстәм Хәмитов эшҡыуарлыҡ эшмәкәрлеген алып барыу шарттарын һәм тормош сифатын яҡшыртыу өсөн мәғлүмәти технологияларҙы ҡулланыу буйынса Рәсәй Хөкүмәте комиссияһы ултырышында ҡатнашты.   Дәүләт һәм муниципаль хеҙмәттәр күрһәтеү буйынса ведомство-ара үҙ-ара килешеп эш итеүҙе электрон вариантта ойоштороу мәсьәләләре тикшерелде. Видеоконференция режимында уны Хөкүмәт Рәйесе Дмитрий Медведев алып барҙы.  Дәүләт хеҙмәте күрһәтеүҙе электрон төргә күсереү бик аҡрын бара, тип билдәләне Дмитрий Медведев. Ул шулай уҡ, кешеләрҙе күп тапҡыр шәхси мәғлүмәттәр биреүҙән һәм әйләнгән һайын теркәүҙәрҙән арындырырға кәрәк, тип һыҙыҡ өҫтөнә алды. 