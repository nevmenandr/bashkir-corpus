 Күбеһенсә кешеләрҙе торлаҡ-коммуналь хужалыҡ, юл һәм төҙөлөш (37 процент), һаулыҡ һаҡлау һәм социаль яҡлау (23 процент), иҡтисад (17 процент), мәғариф, мәҙәниәт һәм спорт (9 процент), экология һәм тирә-яҡты төҙөкләндереү (5 процент) мәсьәләләре борсой.  Конгресс-холл студияһына, телеканал алып барыусылары менән бер рәттән, төрлө эшмәкәрлек өлкәләре вәкилдәре саҡырылғайны.  Өфөлә Башҡортостан Башлығы Рөстәм Хәмитов менән тура линия ойошторолдо.  Эфир башына республика халҡынан туғыҙ меңдән ашыу һорау килде.  Төбәк халҡы менән асыҡтан-асыҡ һөйләшеү ике сәғәт ярымдан ашыу дауам итте, тиҫтәләгән һорау бирелде.  Күптәре төбәк башлығына туранан-тура мөрәжәғәт итергә маташты – тура эфир барышында студия телефонына бик күп шылтыратыуҙар булды.  Тура эфирҙы Башҡортостан юлдаш телевидениеһы, «Рәсәй-Башҡортостан», «Бөтә Өфө», «РБК-Өфө» телеканалдарында ҡарарға, «Рәсәй радиоһы Башҡортостан», «Спутник FM» радиостанцияларында тыңларға мөмкин булды. Ҡалған туғыҙ проценты шәхси һорауҙар булды. Эфирға тиклем бер нисә көн ҡалғас 23 ҡала һәм районда төбәк халҡының мөрәжәғәттәрен яҙыу өсөн телемайҙансыҡтар ойошторолдо, унда теләгән һәр кем Рөстәм Хәмитовҡа үҙ һорауын бирә алды.
«Башҡортостан Башлығы менән һөйләшеү» тапшырыуы республика телеканалдарында һуңғы ете йыл дауамында эфирға сыға һәм йылдан-йыл халыҡ араһында ҙур популярлыҡ яулай.
