 Республика көнөн билдәләү сиктәрендә 9 октябрҙә Өфөлә Башҡортостан Президенты Рөстәм Хәмитов, БР Дәүләт Йыйылышы – Ҡоролтай рәйесе Константин Толкачев, республика Хөкүмәте Премьер-министры Азамат Илембәтов Дуҫлыҡ монументына сәскәләр һалды. Дуҫлыҡ монументы Башҡортостандың Рәсәйгә үҙ ирке менән ҡушылыуына 400 йыл тулыуға ҡарата төҙөлгән.  Тантаналы сарала Башҡортостандың дәүләт власы органдары етәкселәре, Өфө хакимиәте башлығы Ирек Ялалов һәм башҡа рәсми кешеләр ҡатнашты. Өфөлә Республика көнөн билдәләүҙе был һәйкәлгә сәскәләр һалыуҙан башлау матур йолаға әүерелгән.
