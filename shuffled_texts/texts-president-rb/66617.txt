
12 ғинуарҙа Башҡортостан Башлығы Рөстәм Хәмитов Бөрйән районына эш сәфәре барышында «Шүлгәнташ» музей-ҡурсаулығында булды һәм уның үҫтереү мәсьәләләрен тикшерҙе. Маҡсат — туристарҙың төп ағымын ошонда йүнәлтеү, мәмерйәнең уникаль археология комплексын, уның тирә-яғындағы мәҙәни һәм тәбиғәт ландшафтын беренсел төрҙә һаҡлау. Башҡортостан Мәҙәниәт министрлығы ҡарамағындағы Күсемһеҙ мәҙәни мираҫты һаҡлау һәм файҙаланыу буйынса фәнни-етештереү үҙәге директоры Данир Ғәйнуллин төбәк етәксеһен Шүлгәнташ мәмерйәһенең музей комплексы проекты менән таныштырҙы.  Фәнни-етештереү үҙәге директоры билдәләүенсә, әлеге проект Шүлгәнташ мәмерйәһенең ҡаяға төшөрөлгән һүрәттәрен ЮНЕСКО-ның Бөтә донъя мираҫы исемлегенә индереү өсөн халыҡ-ара эксперттарҙың тәҡдиме буйынса ла тормошҡа ашырыла.  Ҡурсаулыҡта хеҙмәткәрҙәргә йәшәү, тәбиғәтте һаҡлау саралары һәм экскурсиялар үткәреү өсөн тәғәйенләнгән мәғлүмәт-сервис үҙәге ошондай бинаның өлгөһө булып тора.  Был туристар ағымының артыуына ла бәйле.  Уны Рәсәйҙең Тәбиғәт ресурстары һәм экология министрлығы заказы буйынса «Йәшел йорттар» яуаплылығы сикләнгән йәмғиәте төҙөгән.
 Музей һәм тейешле инфраструктура булдырылһа, уларҙың һаны 100-150 мең кешегә тиклем артыуы мөмкин. Рөстәм Хәмитов археология музейындағы боронғо фаунаға, Шүлгәнташ мәмерйәһен тикшереүселәргә, унда табылған палеолит дәүере һүрәттәренә, шулай уҡ «Урал батыр» эпосына арналған экспозициялар менән танышты. Хәҙер ошо маҡсатта мәмерйә стеналарын граффити өлгөләренән таҙартыу һәм яңы баҫҡыстарҙы монтажлау бара. 2016 йылда ғына «Шүлгәнташ» ҡурсаулығына 42 мең кеше килгән.  Буласаҡ музей комплексы заманса талаптарға яуап бирергә, уны төҙөгәндә иһә тәбиғәткә зарар килтермәгән, инновациялы технологиялар ғына файҙаланылырға тейеш, тип һыҙыҡ өҫтөнә алды республика Башлығы.