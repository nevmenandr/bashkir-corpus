Башҡортостандан тыш, проектта Төньяҡ Осетия – Алания, Киров һәм Рязань өлкәләре, Ханты-Манси автономиялы округы ҡатнаша.
 Координация советына идара итеү системаһын формалаштырыу, һаҡсыл етештереү алымдарын ҡулланып, проекттар әҙерләү һәм уларҙы тормошҡа ашырыу буйынса саралар күрергә күрһәтмә бирелде. Ул башҡарма дәүләт власы органдарында хеҙмәт етештереүсәнлеген арттырыуға, һаҡсыл етештереү мәҙәниәтен формалаштырыуға һәм һөҙөмтәһеҙ ваҡытлыса сығымдарҙы юҡҡа сығарыу нигеҙендә етештереү процесын ябайлаштырыуға йүнәлтелгән.  Башҡортостан Башлығы Рөстәм Хәмитов республиканың ҡайһы бер дәүләт органдарында һаҡсыл етештереү принциптарын индереү буйынса «Һаҡсыл хөкүмәт» пилот проекты рәүешендә тәжрибә үткәреү тураһында бойороҡҡа ҡул ҡуйҙы.  Бынан алда Рөстәм Хәмитовтың «Росатом» атом энергияһы буйынса дәүләт корпорацияһы проекты етәксеһе Владимир Арженцов менән осрашыуында республиканың «Һаҡсыл хөкүмәт» проектында ҡатнашыу мөмкинлектәре тикшерелде.
 Белешмә өсөн:
 «Һаҡсыл хөкүмәт» федераль пилот проекты «Росатом» дәүләт корпорацияһы булышлығында әҙерләнгән.  Документҡа ярашлы, һаҡсыл етештереү принциптары Башҡортостан Республикаһы Хөкүмәте Аппаратында, республиканың Торлаҡ-коммуналь хужалыҡ, Һаулыҡ һаҡлау, Ер һәм мөлкәт мөнәсәбәттәре, Урман хужалығы, Тәбиғәттән файҙаланыу һәм экология, Ауыл хужалығы, Иҡтисади үҫеш, Ғаилә, хеҙмәт һәм халыҡты социаль яҡлау министрлыҡтарында, шулай уҡ Башҡортостандың торлаҡ һәм төҙөлөш күҙәтеүе, Мәғлүмәтләштереү, Эшҡыуарлыҡ һәм туризм, Төҙөлөш һәм архитектура, Транспорт һәм юл хужалығы буйынса дәүләт комитеттарында индерелә. Бойороҡ менән Башҡортостанда «Һаҡсыл хөкүмәт» пилот проектын бойомға ашырыу буйынса координация советы ойошторолдо һәм уның составы раҫланды.  Тәжрибә дәүләт идара итеүе системаһын камиллаштырыу, Башҡортостандың 2030 йылға тиклемге социаль-иҡтисади үҫеш стратегияһын тормошҡа ашырыу һәм уның күрһәткестәренә өлгәшеү маҡсатында үткәрелә.  