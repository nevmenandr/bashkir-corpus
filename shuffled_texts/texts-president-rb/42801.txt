Йылайыр ауылының Беренсе май урамында 19 августа сыҡҡан ҙур янғын һигеҙ шәхси йортто һәм йорт алды ҡаралтыһын юҡҡа сығарған.  
  Яҡынса мәғлүмәттәр буйынса, янғын балалар шуҡлығы арҡаһында сыҡҡан.  
21 августа Башҡортостан Президенты Рөстәм Хәмитов Хөкүмәт ағзалары менән оператив кәңәшмәлә беренсе вице-премьер Рәүф Ноғомановҡа ҡыҫҡа ваҡыт эсендә Йылайыр ауылының янғын арҡаһында торлаҡһыҙ ҡалған халҡы өсөн яңы йорттар төҙөргә ҡушты.  Бынан тыш, янғындан зыян күреүселәр 30 мең һум күләмдә матди ярҙам аласаҡ, тип хәбәр иттеләр республика башлығының матбуғат хеҙмәтенән.  Һөҙөмтәлә 22 кеше, шул иҫәптән ете бала йортһоҙ һәм мөлкәтһеҙ тороп ҡалған. 