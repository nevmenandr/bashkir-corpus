Атап әйткәндә, осрашыуҙа нефть продукттарын Тажикстанға поставкалау һәм ауыл хужалығы тармағында хеҙмәттәшлек итеү мәсьәләләре күтәрелде.   
 
3 майҙа, Башҡортостан Президенты Рөстәм Хәмитов Тажикстандың Өфөләге Генераль консулы Содик Имомов менән осрашты.  Консул һүҙҙәренсә, был танышыу характерындағы осрашыу булды.  Шул уҡ ваҡытта республика башлығы менән ике яҡлы мөнәсәбәттәр үҫешенең перспективалары ла тикшерелде.  
— Тажикстандың Өфөләге Генераль консулы сифатында Рөстәм Хәмитов менән беренсе осрашыуым, — тине Содик Имомов.  – Беҙҙә республиканың еңел сәнәғәт предприятиеларына кәрәкле сеймал бар.  
— Йәнә беҙ Башҡортостандың еңел сәнәғәте үҫешендә ҡатнашыуыбыҙҙы тикшерҙек, — тип билдәләне генконсул.  – Беҙ мөнәсәбәттәрҙе нығытыу тураһында һөйләштек, бергәләп эшләйәсәк темаларҙы билдәләнек. 