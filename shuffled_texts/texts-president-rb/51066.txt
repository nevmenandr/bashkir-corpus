Республиканың төньяҡ-көнсығыш райондары буйлап эш сәфәре барышында Башҡортостан Президенты Рөстәм Хәмитов Дыуан районының Ҡаракүл ауылы янында төҙөлөп ятҡан «Урал-Тау» ит эшкәртеү комбинатында булды.  Комбинат 2012 йылда төҙөлә башлаған, бөгөнгө көндә ҡайһы бер продукция төрҙәре етештерелә.   Предприятие тест режимында файҙаланыуға тапшырылған.  2014 йылда предприятие тулы ҡеүәтенә эшләй башлаясаҡ.  
 
«Урал-Тау» предприятиеһының үҙенең сеймал базаһы бар, әммә тулы ҡеүәткә эшләү өсөн был ғына етмәй: сменаһына ике тонна продукция етештереү өсөн йылына алты мең сусҡа һәм 1800 баш эре мал кәрәк.  Бөгөнгө көндә бында 30 эш урыны булдырылған, тулы ҡеүәтенә эшләй башлағас, хеҙмәткәрҙәрҙең һанын 60-ҡа еткереү планлаштырыла.   Производствоны асыу 2013 йылдың икенсе кварталына планлаштырылған.  Объектҡа инвестициялар күләме 56 миллион һум тәшкил иткән, ҡеүәте – сменаһына ике тонна.  Цехтың дөйөм майҙаны — 972 квадрат метр.  Предприятие күп йүнәлешле, бында бер нисә малсылыҡ фермаһы бар.  Предприятие продукцияһы «Урал-Тау» бренды аҫтында һатыласаҡ.  