Сара бәләкәй эшҡыуарлыҡтың төбәк иҡтисадында тотҡан роле, урыны һәм үҙенсәлектәренә арналды. 
28 сентябрҙә Өфөнөң Конгресс-холында Башҡортостан Башлығы Рөстәм Хәмитов ШОС һәм БРИКС илдәре төбәктәренең өсөнсө бәләкәй эшҡыуарлыҡ форумының пленар ултырышында сығыш яһаны.  Ултырышта ҡатнашыусылар эшҡыуарлыҡты үҫтереүгә шарттар булдырыу мәсьәләләрен, ШОС һәм БРИКС киңлектәрендә бизнес-хеҙмәттәшлек йүнәлештәрен үҫтереү юлдарын тикшерҙе. 
