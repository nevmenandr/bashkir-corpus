Осрашыу барышында иҡтисад һәм гуманитар өлкәлә Башҡортостан менән Ҡырғыҙстан араһында хеҙмәттәшлек перспективалары өйрәнелде.
  
9 сентябрҙә Чолпон-ате ҡалаһында (Ҡырғыҙстан) Башҡортостан башлығы Рөстәм Хәмитов менән Ҡырғыҙстан Республикаһы Президенты Алмазбек Атамбаевтың осрашыуы уҙҙы.  Башҡортостандың тышҡы сауҙа әйләнешенең дөйөм күләмендә Ҡырғыҙстан Республикаһы 1,5 процент сағыштырма ауырлығы менән 21-се урынды биләй.  Иҫегеҙгә төшөрәбеҙ, Рөстәм Хәмитов етәкселегендәге Башҡортостандың рәсми делегацияһы Ҡырғыҙстан Республикаһының баш ҡалаһы Бешкәккә 8 сентябрҙә барып етте.  Белешмә: 2013 йыл йомғаҡтары буйынса Башҡортостан һәм Ҡырғыҙстан араһында тауар әйләнеше 224,2 миллион доллар тәшкил итте, шул иҫәптән экспорт – 223,8 миллион доллар, импорт – 0,4 миллион доллар.  Шул уҡ көндө Башҡортостан етәксеһе Ҡырғыҙстан Республикаһы Сауҙа-сәнәғәт палатаһы ағзалары менән осрашты, шулай уҡ Ҡырғыҙстандың эшлекле даирәһе өсөн Башҡортостан Республикаһының презентацияһы уҙҙы.
  2014 йылдың ғинуарындағы мәғлүмәттәргә ярашлы, Башҡортостан территорияһында Ҡырғыҙстан капиталы менән булдырылған һәм күмәртәләп сауҙа, эшҡыуарлыҡ өлкәһендә мәшғүл булған дүрт предприятие эшләй.
 Башҡортостан Ҡырғыҙстанды нефть продукттары (дөйөм экспорт күләменән 94,5 процент); Ҡырғыҙстан Башҡортостанды – электр лампалары (дөйөм импорт күләменән 51 процент); кизе сүс (28,2 процент), ҡырҡылған йөн (18,1 процент), кишер (2,8 процент) менән тәьмин итә.
 
2013 йылда Ҡырғыҙстан Республикаһынан Башҡортостан иҡтисадына 1,7 миллион АҠШ доллары күләмендә инвестициялар ингән. 