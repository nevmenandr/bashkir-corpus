– Һеҙҙең күптәрегеҙ кешеләр менән эшләй.  Был тармаҡтар, Президент әйтеүенсә, тормошобоҙҙоң нигеҙе булып тора.
— Ҡатын-ҡыҙҙарҙың хеҙмәтен еңеләйтергә кәрәк, — тип билдәләне Рөстәм Хәмитов.  Халыҡ-ара ҡатын-ҡыҙҙар көнө алдынан 5 мартта Башҡортостан Президенты Рөстәм Хәмитов республиканың билдәле ҡатын-ҡыҙҙары — мәҙәниәт, фән, мәғариф, медицина, киң мәғлүмәт саралары вәкилдәре, дәүләт һәм йәмәғәт эшмәкәрҙәре менән осрашты.  Төбәк башлығы ханымдарҙы яҡынлашып килгән яҙғы байрам – 8 март менән ҡотланы һәм йәмғиәттә ҡатын-ҡыҙҙың роле ҙур булыуын һыҙыҡ өҫтөнә алды.  Медицинала, мәғарифта, сауҙала ҡатын-ҡыҙҙар 70 проценттан ашыуын биләй.  Бындай хеҙмәт иғтибар туплауҙы, көс һәм ныҡышмалылыҡ талап итә.  Ирҙәр өсөн эргәһендә ҡатын-ҡыҙҙың булыуы бик мөһим, тип билдәләне республика башлығы.
 