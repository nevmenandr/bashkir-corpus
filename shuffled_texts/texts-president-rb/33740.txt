Транспорттың был төрөндә мәктәп уҡыусыларының, студенттар һәм айырым категориялағы граждандарҙың (хеҙмәт ветерандары, пенсионерҙар, сәйәси репрессия ҡорбандары һәм башҡаларҙың) льготалы (билет хаҡынан 50 процент күләмендә) юл йөрөүе ҡаралған.  Төҙөлөштөң икенсе сираты (ҡунаҡхана һәм күп ҡатлы автомобилдәр ҡуйыу урынын төҙөү, ер аҫты үткәүелен оҙонайтыу менән бергә вокзалдың яңы бинаһын төҙөү) 1,1 млрд һум сумма менән баһалана. Башҡортостанда ҡала яны тимер юл транспорты йыл һайын 1,5 миллиондан ашыу кешене ташый.  Башҡортостан Республикаһы биләмәһендә «Рәсәй тимер юлдары» асыҡ акционерҙар йәмғиәте менән берлектәге «Өфө станцияһындағы тимер юл вокзалын реконструкциялау» инвестиция проекты тормошҡа ашырыла.  Республиканың тимер юл вокзалдарында пассажирҙарҙы хеҙмәтләндереү сифатын күтәреү маҡсатында 2010 йылдың декабрендә Башҡортостан Хөкүмәте менән «Рәсәй тимер юлдары» асыҡ акционерҙар йәмғиәте араһында Өфө, Стәрлетамаҡ, Туймазы, Яңауыл, Сибай, Салауат, Белорет ҡалаларындағы һәм Аксаков ауылындағы тимер юл вокзалдарын реконструкциялау, шулай уҡ уларҙың нигеҙендә транспорт-күсеп ултырыу узелдарын булдырыу проекттарын берлектә тормошҡа ашырыу буйынса хеҙмәттәшлек итеү тураһындағы килешеүгә ҡул ҡуйылғайны.
 Кәңәшмәлә ҡала яны поездарында йөк һәм пассажирҙар ташыуға тарифтар, юл йөрөгәндә ташламаларҙан файҙаланыу мөмкинлеген булдырыу, күсмә составты файҙаланыуҙың һөҙөмтәлелеген арттырыу, шулай уҡ «Рәсәй тимер юлдары» асыҡ акционерҙар йәмғиәтенең Волга буйы федераль округы төбәктәрендәге инвестицион эшмәкәрлеге тураһында һүҙ барҙы.  Унда Рәсәй Президентының Волга буйы федераль округындағы Тулы хоҡуҡлы вәкиле Михаил Бабич, Рәсәйҙең транспорт министры Игорь Левитин, «Рәсәй тимер юлдары» асыҡ акционерҙар йәмғиәте президенты Владимир Якунин һәм Волга буйы төбәктәре етәкселәре ҡатнашты. 2011 йылда төҙөлөштөң беренсе сиратын реконструкциялау тулыһынса тиерлек тамамланған, төҙөлөш башланғандан алып башҡарылған эштәр күләме 3 млрд һумдан ашыу суммаға барып баҫҡан.  
25 апрелдә Мәскәүҙә Башҡортостан Президенты Рөстәм Хәмитов ҡала яны тимер юл транспортында пассажирҙар һәм йөк ташыуҙы ойоштороу, шулай уҡ Волга буйы федераль округында тимер юл транспортына бәйле инвестиция проекттарын тормошҡа ашырыу мәсьәләләренә арналған кәңәшмәлә ҡатнашты. 