Башҡортостан мосолмандарын бөйөк Ҡорбан байрамы менән ихлас ҡотлайым! Башҡортостан Башлығы Рөстәм Хәмитов
 Был изге байрам көнөндә һеҙгә, ҡәҙерле дуҫтар, ысын күңелдән һаулыҡ, именлек, өйҙәрегеҙгә йәм һәм йылылыҡ теләйем! Бөгөн Башҡортостанда яңы мәсеттәр төҙөлә, дини белем биреү системаһы үҫешә, конфессия-ара дуҫлыҡ нығына. Кешеләр бер-береһен аш-һыу менән һыйлай, туғандарына, дуҫтарына һәм яҡындарына ҡунаҡҡа йөрөшә.  Ошондай матур традицияларҙың бөтә быуын вәкилдәрен берләштереүе айырыуса ҡыуандыра.  Ошо көндәрҙә һәр диндар үҙенең уйҙарын һәм тойғоларын мәрхәмәткә һәм ғәҙелеккә, яҡын кеше тураһында хәстәрлек күреүгә йүнәлтә. Ҡорбан байрамы республикабыҙҙа рухи күтәренкелек һәм ихлас аралашыу мөхитендә үтә.  Республика мосолмандары хәйриә эшмәкәрлегендә ҡатнаша, ғаилә нигеҙҙәрен һаҡлай, балаларҙа хеҙмәткә һөйөү һәм ололарға ҡарата ихтирам тәрбиәләй.  Был байрам изге урындарға ғибәҙәт ҡылыуҙың тамамланыуын белдерә, мосолман донъяһының бай тарихын һәм мәҙәниәтен сағылдырған әхлаҡи ҡиммәттәрҙе һынландыра. 