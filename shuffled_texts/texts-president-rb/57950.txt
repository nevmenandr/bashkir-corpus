— Был проект – ул Башҡортостан Республикаһы менән хеҙмәттәшлек итеү өсөн башланғыс нөктә, иҡтисади яҡтан үҙ-ара килешеп эш итеүҙе киңәйтеү өсөн артабан делегациялар менән алмашыуға ышанабыҙ.
— Ҡытай уҙаҡташтары менән хеҙмәттәшлекте үҫтереү беҙҙең өсөн мөһим.  Тәүге аҙым яһалған һәм беҙгә артабан да барырға кәрәк, — тине Рөстәм Хәмитов. 
18 майҙа Башҡортостан Президенты Рөстәм Хәмитов Ляонин провинцияһында (Ҡытай Халыҡ Республикаһы) Телин ҡала округы мэры Лин Кванг менән осрашты, тип хәбәр иттеләр республика башлығының матбуғат хеҙмәтенән. Осрашыу барышында уртаҡ хеҙмәттәшлек перспективалары тураһында фекер алыштылар, атап әйткәндә, Башҡортостанда нефть быраулау өсөн ауыр ҡорамалдар етештереү буйынса Рәсәй-Ҡытай заводының төҙөлөш проекты, уны Телинда урынлашҡан «Хайчен Нефтемаш» компанияһы сығара.
— Беҙ уртаҡ проекттарҙы ғәмәлгә ашырғанда компанияларыбыҙҙың хеҙмәттәшлеген хуплаясаҡбыҙ, — тине Лин Кванг.  Телин – Ҡытайҙың Ляонин провинцияһындағы ҡала, Ҡытайҙа нефть машиналары эшләү һәм металлургия буйынса иң эре үҙәк.  Телин шулай уҡ үҫешкән ауыл хужалығы һәм экологик туризм менән билдәле.
