Тантана Карен Мурадян исемендәге «Себер» халыҡ-ара күргәҙмә үҙәгендә үтте. 
 Төбәк башлығының матбуғат секретары Артем Вәлиевтың хәбәр итеүенсә, Башҡортостан Президенты Красноярскиҙың яңы эшлекле үҙәгендә төҙөлгән заманса күргәҙмә комплексын ҡараған.   Рөстәм Хәмитов йәнә эре Рәсәй һәм халыҡ-ара компаниялары үҙҙәренең инновацион эшләнмәләрен тәҡдим иткән экспозиция менән танышты.  «Себер» күргәҙмә үҙәгенең дөйөм майҙаны – 45 мең квадрат метр.  
17 февралдә Башҡортостан Президенты Рөстәм Хәмитов һәм республиканың рәсми делегацияһы ағзалары VIII Красноярск иҡтисади форумын асыу тантанаһында ҡатнашты. 