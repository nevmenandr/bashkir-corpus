Был маршруттар тәүге айҙа уҡ рейстарҙың тәьмин ителеше 80 проценттан артыуын күрһәтте, – тип билдәләне Павел Удод. – Улар субсидиялау программалары сиктәрендә бара.  Яҡтар төбәк-ара авиаташыуҙар өлкәһендә хеҙмәттәшлекте үҫтереүҙе тикшерҙе.
— Рәсәйҙә иң яҡшы аэропорттарҙың береһенә эйә булып, әлбиттә, тәьмин ителеште арттырырға, беҙҙең аэропорттан башҡарылған машруттар иҫәбен киңәйтергә теләйбеҙ, – тине Рөстәм Хәмитов. – Асылда, халҡыбыҙ, республика граждандары бер ниндәй ауырлыҡтарһыҙ һәм уңайһыҙлыҡтарһыҙ илдең һәм Ер шарының төрлө нөктәһенә бара алыуға булышлыҡ иткән тәҡдимдәрҙе хупларға әҙербеҙ. Алдағы килешеүҙәргә ярашлы әлеге ваҡытта Өфөнән Рәсәйҙең көньяғына – Краснодарға һәм Дондағы Ростовҡа ике тура маршрут ойошторолған, тип хәбәр итте Павел Удод.
— Әлегә бөтә пассажирҙар ағымы күрһәткестәре был маршруттарҙың ихтыяжлы булыуы хаҡында һөйләй.  Артабан компания ғәмәлдәге йүнәлештәр буйынса рейстарҙың йышлығын арттырырға ғына түгел, ә ғәмәлдәге маршруттар селтәрен киңәйтергә лә әҙер.  Беҙ юғары булмаған тарифтар өлкәһендә эш итәбеҙ, сөнки осоштарҙы башҡарыу шарттары субсидиялау программаларына ярашлы тарифтарҙың иң юғары дәүмәлен күҙ уңында тота, компания пассажирҙар өсөн унан юғары хаҡҡа билет һата алмай.  
3 майҙа Республика Йортонда Башҡортостан Башлығы Рөстәм Хәмитов  «Азимут» авиакомпанияһы етәкселеге – директорҙар советы рәйесе Павел Удод һәм директорҙар советы ағзаһы Виталий Ванцев менән осрашты.  Мөмкин булған йүнәлештәр сифатында Сочи, Анапа, Минель Һыуҙар, Симферополь ҡарала.
— Ул Мәскәүҙә икенсе самолетҡа күсеп ултырмай тура рейстар буласаҡ һәм ул Башҡортостанда йәшәүселәргә тура, ике сәғәттә тиерлек курорт ҡалаларға барып етеү мөмкинлеге бирәсәк, – тип һыҙыҡ өҫтөнә алды Виталий Ванцев.
— Беҙ маршруттар селтәрен киңәйтеү варианттарын ҡарайбыҙ, – тине Павел Удод. – Иң мөһиме, беҙ йыл әйләнәһенә – ҡышын һәм йәйен өҫтәмә осорға әҙер.  Дөйөм алғанда был «Азимут» компанияһының төп концептуаль моделе – миҙгел ҡыҙған осорҙа ғына эшләргә түгел, көньяҡ ҡалаларҙы Мәскәүгә теймәй Волга буйы, Себер менән тура тоташтырыусы системалы ташыусы булыу.
 Шуға күрә ул бөтә пассажирҙар категориялары өсөн тулыһынса һатып алырлыҡ кимәл. Пассажирҙар ағымы яҡшы, самолёт ултырғыстарының буш булмауы тулыһынса яраҡлы, хатта беҙҙең пландарҙан бер аҙ юғары. 