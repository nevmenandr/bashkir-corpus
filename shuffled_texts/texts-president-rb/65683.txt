Башҡортостан 38 128 551 ябай, 6 280 076 өҫтөнлөклө акцияға эйә.
 
19 октябрҙә Өфөлә Башҡортостан Башлығы Рөстәм Хәмитов «Роснефть» нефть компанияһының төп башҡарма директоры Игорь Сечин менән осрашты.  
«Башнефть» компанияһын үҫтереү стратегияһы, уның дивиденд һәм һалым сәйәсәте осрашыуҙың төп темаһы булды.  Иҫегеҙгә төшөрәбеҙ, 12 октябрҙә «Роснефть» «Башнефть» нефть компанияһы акцияларының дәүләт пакетын һатып алыу-һатыу тураһында килешеү төҙөнө һәм Федераль ҡаҙналыҡ иҫәбенә 329,7 миллиард һум аҡса күсерҙе.  Компанияла контроль пакетты һатып алыу буйынса килешеү тамамланған.
13 октябрҙә «Башнефть» нефть компанияһы идараһының яңы составы һайланды.  Яҡтар шулай уҡ төбәктең һәм «Роснефть» компанияһының, шул иҫәптән нефть һәм газ химияһы объекттарын төҙөү һәм яңыртыу, тирә-яҡ мөхитте һаҡлау, социаль программаларҙы тормошҡа ашырыу өлкәһендә үҙ-ара килешеп эш итеү мөмкинлектәрен тикшерҙе. «Роснефть» компанияһының вице-президенты Андрей Шишкин биш йылға компанияның президенты итеп тәғәйенләнде. Осрашыу тамамланғас, Рөстәм Хәмитов һәм Игорь Сечин «Әсә һәм бала» клиник госпиталендә булды.