Шуның менән бергә рәсәйҙәр донъя чемпионатында был дисциплинаның дөйөм зачетында алдынғылар рәтенә сыҡты.
 Икенсе урын – Францияла, өсөнсө – Австрияла.  
18 февралдә Башҡортостан Башлығы Рөстәм Хәмитов телефон аша һөйләшеүҙә Рәсәй биатлонсыһы, Өфөнән Антон Бабиковты Австрияның Хохфильцене ҡалаһында барған донъя чемпионатында ирҙәр йыйылмаһында эстафетала еңеүе менән ҡотланы. Рөстәм Хәмитов эстафетаны телевизорҙан ҡарауын һәм Рәсәй йыйылмаһы менән бергә еңеүгә шатланыуын әйтте.  Антон Бабиковтың чемпионаттағы уңыштары – ошо хыялдың тормошҡа ашыуына тәүге аҙым. Хәтергә төшөрәбеҙ, 18 февралдә биатлон буйынса донъя чемпионаты сиктәрендә эстафетала Рәсәйҙең ирҙәр йыйылмаһында Алексей Волков, Максим Цветков, Антон Бабиков һәм Антон Шипулин 7,5-шәр саҡрым дүрт этапты 1 сәғәт 14 минут 15 секундта үтеп, еңеү яуланы.  Республика етәксеһе, 2016 йылда яҙғыһын осрашҡанда спортсыға олимпия һәм донъя чемпионы булыуын теләгәйнем, тип билдәләне.  Ул бөтә тренерҙарға ла иң изге теләктәрен юлланы һәм биатлонсы ҡайтҡандан һуң мотлаҡ осрашасағын белдерҙе.