Ялта ҡалаһындағы «Иҙел-Урал» башҡорт мәҙәниәте үҙәге ағзалары рәйес Даларис Имелбаев етәкселегендә милли кейемдәрҙә сығыш яһаны, тип хәбәр итә Бөтә донъя башҡорттары ҡоролтайының матбуғат хеҙмәте.
	Байрамда «Халыҡтар дуҫлығы» концерт программаһы тәҡдим ителде, унда уның исеме фестиваль тарихында тәүге тапҡыр Ҡырымда йәшәгән 25-тән ашыу халыҡ телендә яңғыраны.  Фольклор коллективтары, милли аш-һыу, кәсептәр тәҡдим ителде.  Башҡорт телендә «Тыуған яҡ» композицияһын Белогорск ҡалаһының «Лилиә» ансамбле ишеттерҙе.
	«Ялта — дуҫлыҡ яры» фестивале Ҡырымда унынсы тапҡыр ойошторола.  Ойоштороусылар билдәләүенсә, байрам Ҡырым ярымутрауында йәшәгән 125 милләт һәм халыҡтарҙың берҙәмлеген сағылдыра.
	Фестиваль программаһында конкурстар, күргәҙмәләр, концерттар ҡаралғайны.  Фестиваль сиктәрендә төрлө оҫталыҡ дәрестәре ойошторолдо.
 Ҡатнашыусылар рус, украин, татар, грузин, йәһүд, әрмән һәм башҡорт телдәрендә йырҙар башҡарҙы.  Быйыл сарала ярымутрауҙағы милли ойошмаларҙың һәм фольклор коллективтарының 500-ҙән ашыу вәкиле ҡатнашты.  

	Ҡырым башҡорттары «Ялта — дуҫлыҡ яры» фестивалендә ҡатнашты.  Сығанаҡ...
