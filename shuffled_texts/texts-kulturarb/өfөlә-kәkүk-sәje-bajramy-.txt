
26 майҙа Өфөнөң "Ватан" этно-паркында "Кәкүк сәйе" байрамы ойошторола.   Сарала билдәле сәхнә йондоҙҙары , ижади коллективтар, мәктәп уҡыусыларының сығышы көтөлә.  Йылдың уңышлы килеүен теләп уҙғарылған байрамдың урыны тип юҡҡа ғына парк һайланмаған.
 Ойоштороусылар әйтеүенсә, борондан "Кәкүк сәйе" йылға буйында, тау һыртында үткән.  Шулай уҡ байрамда Башҡортостан ҡул оҫталарының эштәренән торған күргәҙмә эшләйәсәк. Сараның маҡсаты йола менән йәш быуынды яҡындан таныштырып, уны киләсәк быуынға еткереү. 