Ҙур байрам уңайынан музей яңы коллекциялар, экспонаттар менән туплана.  Билдәле музыкант Роберт Заһретдиновтың инструменттары ла музейҙа ҡәҙерләп һаҡлана.   Фестивалдә ҡатнашыусыларға музейҙа бай йөкмәткеле экскурсия әҙерләнә, оҫталыҡ дәрестәре үткәрелә. Тап уның башланғысында Мәсетле районында 2007 йылдан республика фестивале үткәрелә башлай. Мәсетле ҡумыҙ музейы 2019 йылда үтәсәк ҡумыҙсылар һәм өзләүселәр бәйгеһенә әҙерләнә. Ҡумыҙ байрамы Мәскәү, Һамар, Силәбе, Ырымбур, Свердловск өлкәләренән, Яҡут һәм Тыва республикаларынан йыйылған оҫталарҙы бер майҙанға туплаусы сараға әйләнә.  Мәсетле районының тарих һәм тыуған яҡты өйрәнеү музейы директоры Нәзирә Әхҡәмова әйтеүенсә: «Хәҙерге ваҡытта ҡумыҙ эшләүсе оҫталарыбыҙҙы эҙләйбеҙ.  Әлбиттә, инструменттарҙы арттырыу маҡсатын ҡуйғанбыҙ», ти. Байрамға музейҙа оҫтаханалар асырға тигән ниәт бар.  Әле унда 30 илдән йыйылған етмеш төр ҡумыҙ күрергә мөмкин. 