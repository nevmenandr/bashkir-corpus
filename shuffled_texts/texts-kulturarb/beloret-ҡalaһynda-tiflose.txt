Күптән түгел Һуҡырҙар өсөн республика махсус китапхана хеҙмәткәрҙәре Белорет ҡалаһына “Муниципаль китапханаларҙың һуҡырҙар өсөн тәғәйенләнеше” тифлосессияһы менән барып ҡайтты.  Шулай уҡ, инновацион методика бүлеге етәксеһе И. М. Борисевич яңы технологиялар тураһында һөйләһә, “Нур” балалар ял итеү үҙәге етәксеһе Т. С. Резяпкина тактиль китаптар менән таныштырҙы.  Махсус китапхана директоры Ирина Күсәрбаева үҙенең “Һаулығы сикле граждандарҙың тейешле мәғлүмәт алыу хоҡуғы” докладында төп рәсми халыҡ-ара һәм Рәсәй документтары менән таныштырып үтте, һаулығы сиклеләр менән ниндәй эштәр алып барырға кәрәк икәнлекте һыҙыҡ өҫтөнә ҡуйҙы.   Тифлосессияны “Бер нимәгә лә ҡарамаҫтан” тифлокомментарийлы фильм ҡарау менән ябып ҡуйҙылар.  Был яңы технология “Вос-фильм” проектының инновацион методикаһы.
 
 Был фильмды Андроидтарҙа ла “Тифлокомментатор” приложенияһы аша ҡарап була. 