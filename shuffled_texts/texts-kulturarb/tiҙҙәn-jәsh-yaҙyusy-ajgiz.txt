Урлашыу кеүек насар ғәҙәт менән дә дуҫлашырға тура килә әҫәр геройына.  “Ҡалдырма, әсәй!” повесы, “Хыялға ҡаршы” спектакле һәм “Әкиәтһеҙ бала саҡ” әҫәрҙәре тураһында ентекле мәғлүмәт алырға теләһегеҙ, түбәндәге һылтанма буйынса үтегеҙ (http://prpsk.ru/archives/4850)
 Ҙур полулярлыҡ һәм билдәлелек яулап өлгөргән китап кеүек, спектакл дә публика һөйөүен тиҙ яуланы, шулай уҡ сит республика театрҙарында ла ҙур уңыш менән сәхнәләштерелә.
 “Әкиәтһеҙ бала саҡ” – яңы тетрәткес хәл-ваҡиғалар менән тулы автобиографик әҫәр.  
	Күптән түгел генә йәш журналист, Рәсәй һәм Башҡортостан яҙыусылар союзы ағзаһы, Рәсәй һәм Башҡортостан журналистар союзы ағзаһы, Ш.Бабич исемендәге дәүләт премияһы лауреаты, “Ҡалдырма, әсәй!” популяр китабы авторы Айгиз Баймөхәмәтовтың “Әкиәтһеҙ бала саҡ” исемле яңы китап өҫтөндә эш алып барыуы мәғлүм булды.  Тәүге китапҡа инеп өлгөрмәгән төрлө күренештәр, геройҙарҙың артабанғы яҙмышы, һыҙланыуҙар...
 Әҫәрҙә балалар йорто тәрбиәләнеүсеһе Ильяс исемле етем малайҙың еңел булмаған тормошо һүрәтләнә.  Уҡыусылар Ильястың ни өсөн был юлға барыуын тиҙҙән донъя күрәсәк китапты ҡулдарына алғас ҡына аңларҙар.
 Айгиз Баймөхәмәтов менән ағымдағы йылдың март айында интервью ойошторолғайны.  
 Яңы китап -“Ҡалдырма, әсәй!” повесының, М.Ғафури исемендәге Башҡорт дәүләт академия драма театрында сәхнәләштерелгән “Хыялға ҡаршы” спектакленең дауамы.  Гүзәл Багаева