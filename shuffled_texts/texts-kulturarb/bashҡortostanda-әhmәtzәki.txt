Санкт-Петербургта “Башҡортостан Республикаһына – 100 йыл” тип аталған интеллектуаль уйын, “Башҡорт милли кейеме” костюм парадын ойоштороу һәм “Бабич” фильмын ҡарау планға индерелгән Ханты-Мансы автономлы округындағы яҡташтарыбыҙ Төмәндә ошо уңайҙан концерт, Сорғотта спорт турниры ойоштора.  Астанала “Беҙҙең лидер – Зәки Вәлиди” тип аталған түңәрәк өҫтәл әҙерләйҙәр. Зәки Вәлидиҙе Рәсәй төбәктәрендә һәм Ҡаҙағстанда хөрмәтләп иҫкә аласаҡтар. Ғилми-ғәмәли семинарҙа Дүртөйлө, Илеш, Ҡалтасы, Краснокама, Тәтешле, Саҡмағош, Яңауыл райондары, Ағиҙел, Нефтекама ҡалаларынан тарих, башҡорт теле һәм әҙәбиәте уҡытыусылары ҡатнаша.   Бөгөн Нефтекама ҡалаһында, урындағы филармонияла Башҡортостан автономияһының 100 йыллығы, Рәсәй федерализмына нигеҙ һалған арҙаҡлы башҡорт шәхесе Зәки Вәлидиҙең тыуыуына 127 йыл тулыуға арналған ғилми-ғәмәли семинар, ҡала мәктәптәрендә, ошо темаға арналған асыҡ дәрестәр үтте.