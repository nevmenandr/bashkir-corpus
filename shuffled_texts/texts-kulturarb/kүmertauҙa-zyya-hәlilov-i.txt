 Ойоштороусылар хәбәр итеүенсә сарала Күгәрсен, Миәкә, Көйөргәҙе, Ейәнсура, Стәрлебаш райондарынан, Мәләүез, Күмертау, Өфө, Баймаҡ, Сибай һәм Салауат ҡалаларынан 44 яңғыҙ башҡарыусы һәм 12 ансамбль ҡатнашҡан.  Фестиваль өс номинацияла үткән: башҡорт халыҡ көйҙәре, заманса эшкәртеүҙәге халыҡ көйҙәре, классик әҫәрҙәр. 
 Жюри етәксеһе- З. Исмәғилев исемендәге Өфө дәүләт сәнғәт институты уҡытыусыһы Венера Йылҡыбаева. Иң юғары баһаға- Гран-при исеменә ҡурайсы, Башҡорт дәүләт филармонияһы солисы Илнур Хәйруллин лайыҡ булды.  Башҡортостанда башҡорт халыҡ уйын ҡоралдары төбәк фестивале үтте.  Мәғлүмәт өсөн: Зыя Хәлилов (1953-2009) — башҡорт халыҡ уйын ҡоралдары: ҡурай, ҡумыҙ яһау оҫтаһы, Рәсәй, республика күргәҙмәләре һәм конкурстарында ҡатнашыусы. 