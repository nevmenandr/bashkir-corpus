Сәхнә түренә эленгән экранда төрлө кинофильмдарҙан Сибай артистары уйнаған өҙөктәр күрһәтелде, спектаклдәрҙән күренештәр тәҡдим ителде.
	 Степан Злобин әҫәре буйынса Яков Протазановтың “Салауат Юлаев” кинофильмында төп ролде башҡарған СССР-ҙың халыҡ артисы Арыҫлан Мө­бәрәков – Сибай театрына нигеҙ һалыусыларҙың береһе.  

	Рәсәйҙә һәм Башҡортос­танда иғлан ителгән Кино йылы сик­тәрендә театрҙың художество етәксеһе, Рәсәйҙең һәм Баш­ҡортостандың атҡаҙанған мәҙә­ниәт хеҙмәткәре, Башҡорт­ос­тандың атҡаҙанған сәнғәт эшмәкәре Дамир Ғәлимов ҡалала шәп тамаша ойошторҙо.  Тулыраҡ...
 Быйыл абруйлы мәҙәни усаҡ 85 йыл­лыҡ юбилейын ҡаршылай.
	 Театрҙың художество етәк­сеһе Дамир Ғәлимов белдере­үенсә, Кино йылын Сибай театры үҙҙәренең ижади эштәре, баш­ҡорт кино сәнғәтендә ниндәйҙер кимәлдә үҙ эҙен ҡалдырған матур ролдәре менән ҡаршылай.  Үҙенсәлекле итеп әҙерләнгән кисәлә актерҙар кино сәнғәтендә үҙҙәрен яңыса асып балҡытты.  Киләсәктә улар төрлө спектакл­дәрҙә бихисап образ тыуҙырыр, әммә кино сәнғәтен дә ситләп үтмәҫ, сөнки Сибай артиста­рының тәжрибәһе лә, ижади ҡомары ла етерлек.

