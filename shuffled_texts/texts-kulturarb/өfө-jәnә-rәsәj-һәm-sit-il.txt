Шулай уҡ тамашасылар «Ромео һәм  Джульетта» «Раймонда» «Эсмеральда» балеттарын ҡарай аласаҡ.
 Рудольф Нуриев исемендәге XXI Халыҡ-ара балет сәнғәте фестивале халыҡ-ара фестивален йомғаҡлап, төрлө илдәр һәм ҡалалаларҙан килгән балет сәнғәте йондоҙҙары тамашаһы Гала-концерт менән тамамланасаҡ. Фестиваль сиктәрендә саҡырылған солистар ҡатнашлығында  Петр Чайковскийҙың «Лебединое озеро»  һәм Людвиг Минкустың «Баядерка» балеттары күрһәтелеүе ҡаралған. Башҡорт дәүләт опера һәм балет театрының матбуғат хеҙмәте хәбәр итеүенсә, фестивалдә «Кремлёвский балет» һәм Ҙур театрҙың (Мәскәү), Михайлов театрының (Санкт-Петербург), Гранд-Опера (Париж) солистары ҡатнашасаҡ.    Уҙасаҡ фестивалгә сағыу һәм уникаль программа әҙерләнә.  Иҫкә алһаҡ, тап ошо спектакль 6 йәшлек малайҙың,буласаҡ балет йондоҙо Рудольф Нуриевтың йөрәгендә балет сәнғәтенә һөйөү яралтҡан.  Халҡыбыҙҙың талантлы улы Рудольф Нуреев исемен йөрөткән мәртәбәле фестиваль республикабыҙҙың ижади тормошонда айырым бер урын биләп тора. Гүзәл Багаева 
 Өфөлә ағымдағы йылдың 22 майынан алып 2 июнгә тиклем Башҡорт дәүләт опера һәм балет театрында  Рудольф Нуриев исемендәге XXI Халыҡ-ара балет сәнғәте фестивале үтәсәк.  Өфөнөң балет сәхнәһендә Заһир Исмәғилев һәм Лев Степановтың “Сыңрау торна”  башҡорт балеты яңартылған сценографик версияла күрһәтеләсәк.  Яңы декорациялар һәм сәхнә костюмдары өҫтөндә Башҡортостандың халыҡ рәссамы, БР һәм Рәсәйҙең атҡаҙанған сәнғәт эшмәкәре, профессор Рифхат Арыҫланов эш алып бара. Шулай уҡ  Словения, США, Швеция һәм Япония илдәренән, Екатеринбург, Краснодар, Силәбе ҡалаларынан балет труппаларының килеүе көтөлә. Быйылғы фестивалдең географияһы тағы ла киңәйә. 