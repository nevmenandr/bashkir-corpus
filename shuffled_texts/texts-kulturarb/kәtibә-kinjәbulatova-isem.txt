Күптән түгел Силәбе өлкәһендә Кәтибә Кинйәбулатова исемендәге премия булдырылды.  Арғаяш районында шағирәнең рухына бағышланған хәтер кисәһе, башҡорт шиғриәте һәм әҙәбиәте байрамы һәм әҙәби премия тапшырыу тантанаһы үтте.
 Силәбе өлкәһенең Сосновка районында - Ғәлимов Сәләм, Ҡоншаҡ районында -Ҡадир Даян һәм Арғаяш районында Кәтибә Кинйәбулатова исемендәге премиялар тапшырыла.  Кәтибә Кинйәбулатова - Арғаяш районының Мәүлит ауылында тыуып үҫеп, өлкә башҡорттарының рухи донъяһынан тыш, тотош Башҡортостан әҙәби тарихында тәрән эҙ ҡалдырған шәхес. 