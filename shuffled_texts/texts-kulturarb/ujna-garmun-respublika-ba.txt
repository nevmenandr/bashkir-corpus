Кисә Салауат Юлаев майҙанында –  “Уйна, гармун!” Беренсе республика байрамы уҙҙы.  Байрам концертында “Гармун байрамы-2017” бәйгеһендә Гран-при исеменә лайыҡ булыусы Надежда Володина, Рәис Ҡаҙраев, “Гармун байрамы-2014” конкурсында шулай уҡ Гран-при алыусы Нәғим Бабичев, Яңауыл районының талъян халыҡ ансамбле, Бөтә Рәсәй “Уйна, гармун!” телевизион проектынында ҡатнашыусы Хәйҙәр Яҡшыбаев һәм башҡалар ҡатнашты.

  Күркәм байрам балалар тарафынан оригами техникаһы менән эшләнгән ҡағыҙ  гармундарҙы һауа шарҙарына бәйләп асыҡ күккә осороу менән башланды.  Байрамға республикала йәшәүсе барлыҡ гармунсылар йыйылғайны, барлығы 200-гә яҡын талант эйәләре халыҡты дәртләндереп кенә ҡалманы, тәжрибә һәм оҫталыҡ менән уртаҡлашты.