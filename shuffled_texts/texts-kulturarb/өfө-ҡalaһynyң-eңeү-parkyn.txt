22 февралдә иртән сәғәт 11-ҙә Өфө ҡалаһының Еңеү паркында флешмобҡа йыйыла.  Тап ошо көндө 75 йыл әүәл башҡорт халҡының ҡаһарман улдары – 112-се Башҡорт атлылар дивизияһының легендар командиры Миңлеғәле Шайморатов менән рядовой һалдат Александр Матросов – Шакирйән Мөхәмәтйәнов батырҙарса һәләк булған.  
23 февралдә бөтөн ил халҡы Ватанды һаҡлаусылар көнөн билдәләй.  Ватан өсөн, яҡты киләсәк өсөн яу ҡырында башын һалған ил улдарын хөрмәтләп иҫкә алайыҡ.  Һуғышта ҡатнашҡан атай-олатайҙарҙың портреттарын, аҡ шарҙар һәм ал ҡәнәферҙәр алып килеүегеҙ һорала.  Күмәкләп башҡорт һәм рус телендә «Башҡорттар китте һуғышҡа» йырын башҡарыласаҡ.