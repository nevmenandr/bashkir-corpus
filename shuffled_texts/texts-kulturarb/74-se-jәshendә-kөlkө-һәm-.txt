Билдәле көлкө һәм юмор оҫтаһы  Гөлсөм Хәбибуллина арабыҙҙан китте.  Ижади тормошонда Гөлсөм Хәбибуллина  сәхнәлә бик күп сағыу образдар тыуҙыра.  Сатира һәм юмор өлкәһендә  юғары ҡаҙаныштарға өлгәшкәне өсөн  Гөлсөм Хәбибуллина Башҡортостандың халыҡ һәм Башҡорт АССР-ның атҡаҙанған артисы тигән маҡтаулы исемдәргә лайыҡ була. Өфө сәнғәт училищеһын тамамлағандан һуң 2004 йылға тиклем Башҡорт дәүләт филармонияһында  эшләй.  Артистка  туплаған тәжрибәһен йәш эстрада артистарына тапшыра. Гөлсөм Инсаф ҡыҙы Хәбибуллина 1943 йылда Ҡаҙағстанда тыуған.   Күренекле артист, сағыу шәхес Гөлсөм Хәбибуллина хаҡында яҡты иҫтәлек беҙҙең күңелдәрҙә мәңге һаҡланыр.