 Беренсе көндө көнүҙәк темалар буйынса өйрәнеү майҙансыҡтары әүҙем эшләне, мастер-кластар ҙа һәммәһен йыйҙы.  Шулай уҡ шәжәрә конкурсы һәм милли музыка ҡоралдарында уйнау буйынса оҫталыҡ класы ла йәштәрҙе йәлеп итте.  Бөтә донъя башҡорттары ҡоролтайы Башҡарма комитеты, Илеш районы хакимиәте һәм Башҡортостан Мәҙәниәт министрлығы ойошторған «Башҡорт йәштәре дуҫтарын йыя» икенсе милләт-ара асыҡ форумы тап ошонда үтте.  Йәркәйҙәр  ҙә үҙҙәренә йыйылған ҡунаҡтарҙы матур ҡаршыланы, «Саҡма тояҡ аттарҙа» тип аталған ат сабыштары уҙғарып, йәштәрҙең сараһын йәмләнеләр. Бында ла милли спорт ярыштарында ҡатнашыусыларҙың береһе лә бүләкһеҙ ҡалманы. Бай тәьҫораттар менән, көс-ҡеүәт алып, яңы дуҫтар табып таралышты Башҡортостан йәштәре.  Кистәрен сәхнәлә танылған йырсылар сығыш яһаны, ә форумдың һуңғы көнөндә  «Арғымаҡ» этно-рок төркөмө сара ҡунаҡтары өсөн матур бүләк яһаны.   Һабантуйҙан кем буш ҡайтһын инде?!  Сарала республиканың 36 районынан 300-ҙән ашыу кеше ҡатнашты, шулай уҡ Пермь өлкәһенән һәм күрше Татарстан Республикаһынан да ҡунаҡтар байтаҡ булды.
 Өфө ҡалаһы Орджоникидзе районы Хакимиәте вәкилдәре лә был саранан ситтә ҡала алманы, палаткалар йөкмәп, өс көнгә етерлек аҙыҡ-түлек, кәрәк-яраҡ алып, үҙҙәрен башҡалар алдында һынатмаҫҡа бер-береһен дәртләндереп Үрге Йәркәйҙең һабантуй уҙа торған майҙанына ашыҡтылар. Форум эшен, алдан планлаштырғанса, төрлө йүнәлештә алып барҙы.  Форумсылар рәхәтләнеп тә, сәмләнеп тә минифутбол, волейбол команда уйындарында, армрестлинг, гер күтәреү, көрәш буйынса көс һынашты.  Шул уҡ ваҡытта йәштәр һабантуйы ла ойошторолдо.  Башҡортостан йәштәре өсөн июль айы бай йөкмәткеле һәм сағыу  башланды.  Йома көн иртән үк республиканың төрлө төбәгенән Илеш районының Үрге Йәркәй ауылы эргәһендәге яланға ашыҡтылар.  Ике көн барышында майҙандан йыр-моң өҙөлмәне, сөнки  «Йәшлек моңо-2017» төбәк-ара йәш башҡорт эстрада йырҙарын башҡарыусыларҙың да бәйгеһе ошонда уҙҙы.  Хушлашманылар, ә киләсәктә тағы ла, был юлы инде Салауат районында осрашырға килешеп ҡайттылар.  Сығанаҡ: http://ufacity.info/bs/press/news/259750.html
 
 