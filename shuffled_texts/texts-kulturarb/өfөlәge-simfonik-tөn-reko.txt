“Симфоник төн” Өфөлә дүртенсегә үтте.  Концертты хор коллективтары, айырым солистар һәм уйын ҡоралдары оҫталары сығыштары йәмләне.  Бөгөн фестивалде “Урал моңо” менән “Кино төнө” дауам итә.
 Ул “Евразия йөрәге” фестиваленең бер өлөшө булып тора.  Тамашасылар Чайковский, Моцарт, Бизе, Вивальди, Брамс, Мусогорский, Заһир Исмәғилев һәм башҡаларҙың әҫәрҙәрен тыңланы.  

	Асыҡ һауала сит ил, Рәсәй, Башҡортостан композиторҙары әҫәрҙәрен тыңларға 22 мең кеше йыйылды.  Өфө дәүләт сәнғәт институтының Йәштәр симфоник оркестры башҡарыуында 3 сәғәт дауамында музыка ағылды.  Ул ғәҙәттәге урыны- Конгресс Холл аҫтындағы майҙанда- Өфө амфитеатрында уҙҙы. 