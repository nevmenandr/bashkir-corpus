Проект республикала һәм илдә Мостай Кәримдең әҫәрҙәрен һаҡларға һәм популярлаштырырға ярҙам итәсәк.  Текстарҙы Йәштәр театры актеры, Башҡортостандың халыҡ артисы Марат Ҡорбанғәлиев уҡый.  2019 йылда халыҡ шағирының тыуыуына 100 йыл тулыу билдәләнә.  М.Кәрим исемендәге Милли йәштәр театры проектты тормошҡа ашырыуға республика Башлығы грантын алды.  Аудиокитап айырыуса йәштәр араһында отошло алым, уны смартфон, флешка йәки плеерға күсереп тыңларға мөмкин буласаҡ. 
“Башинформ” мәғлүмәт агенлығы хәбәр итеүенсә http://www.bashinform.ru/bash/960523/ , Өфөлә Мостай Кәримдең әҫәрҙәре буйынса аудиокитаптар яҙҙырыла.  Мостафа Сафа улының әҫәрҙәрен яҙҙырыу идеяһын театр директоры, Башҡортостандың атҡаҙанған артисы Азат Йыһаншин тәҡдим иткән. Азат Йыһаншин фекеренсә, тап уның йомшаҡ тауышы Мостафа Сафа улы әҫәрҙәренең фекерен асып бирәсәк.  Китапты яҙҙырыу өҫтөндә эште театр ошо йылдың икенсе кварталында башларға ниәтләй. 