
	25 ғинуарҙа Башҡортостанда Рәсәй киноһы йылын рәсми асыу тантанаһы үтәсәк.  

«Родина» кинотеатры директоры урынбаҫары Рида Үтәшева хәбәр итеүенсә, көндөҙгө сәғәт 2-лә йәшел залда балалар «Башҡортостан» киностудияһының анимация фильмдарын ҡараясаҡ.  
 Ябай тамашасылар өсөн  фильмдар киске сәғәт 5-тә күрһәтелә. Шул уҡ ваҡытта ҙур фойела һәм күк залда киностудияның иң сағыу эштәре күрһәтеләсәк.  Байрамға абруйлы ҡунаҡтар һәм республика кинематографистары — актерҙар, режиссерҙар, операторҙар саҡырылған.  Тантана Өфөнөң Рәсәй кинематографияһы үҙәге — «Родина» кинотеатрында уҙа. 