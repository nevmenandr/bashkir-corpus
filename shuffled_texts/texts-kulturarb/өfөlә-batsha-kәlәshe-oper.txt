Ошо шәмбе һәм йәкшәмбе 16-17 декабрь көндәре Башҡорт дәүләт опера һәм балет театры сәхнәһендә Николай Римский-корсаковтың «Батша кәләше» спектакленең премьераһы үтте.  Бомелия ролендә – бөтә Рәсәй конкурсы лауреаты Владимир Орфеев сығыш яһаны, Малюта Скуратов – Башҡортостандың атҡаҙанған артисы, «Онегин» премияһы лауреаты Артур Ҡәйепҡолов, Василий Собакин – Рәсәйҙең атҡаҙанған артисы, Башҡортостандың халыҡ артисы Геннадий Родионов. Марфаның партияһын «Алтын битлек» Рәсәй Милли театр премияһы һәм «Онегин» милли опера премияһы лауреаты, музыкаль династия вәкиле Дилара Иҙрисова башҡарҙы. Әҫәрҙе художество яғынан биҙәлеш өҫтөндә Рәсәйҙең атҡаҙанған рәссамы, Удмуртияның атҡаҙанған сәнғәт эшмәкәре Владислав Анисенков һәм Ирина Вторникова эшләгән.  Премьерала Башҡортостан Башлығы Рөстәм Хәмитов булды. Спектаклде сәхнәгә ҡуйыусы -башҡорт операһының баш дирижеры, Башҡортостандың атҡаҙанған артисы, «Алтын битлек» Рәсәй милли театр премияһы лауреаты Артем Макаров һәм театрҙың баш режиссеры, халыҡ-ара конкурс лауреаты Филипп Разенков.  Хормейстер – халыҡ-ара һәм бөтә Рәсәй конкурстары лауреаты Александр Алексеев, хореограф – Таьяна Безменова. Грязныйҙың ролен уйнау өсөн Өфөгә Свердловск өлкәһе губернаторы премияһы лауреаты, Ҙур һәм Мариин театрының саҡырылған солисы Алексанлр Краснов килде.  Любаша ролен – бөтә Рәсәй конкурсы лауреаты Любовь Буторина, Иван Лыковты халыҡ-ара конкурстар лауреаты Артем Голубев башҡарҙы. 