Ижади форумда Башҡортостандың 29 ҡала-райондарынан, шулай уҡ, Татарстан, Силәбе өлкәһенән һәм Ҡаҙағстандан вокалистар ҡатнашты. Быйыл да юғары ойоштороу кимәле менән айырылып торған конкурс 70-кә яҡын моңло тауышлы ҡатнашыусыны йыйҙы.  
9 һәм 10 ноябрь Туймазы ҡалаһында «Оҙон көй - 2018» Төбәк-ара башҡорт халыҡ йырын башҡарыусылар конкурсы үтте.
«Оҙон көй» бәйгеһе халыҡ араһынан һәләтле йырсыларҙы асыҡлау, традицияларҙы тергеҙеү һәм үҫтереү маҡсатында 1997 йылдан алып үткәрелеп килә.  Ике көн дауамында барған музыкаль форумда Ғафури районынан Рәмил Ҡотдосов Гран-приға лайыҡ булды.Ул «Ғәзизәкәй йыры  менән сығыш яһаны, еңеүсегә аҡсалата премия һәм ҡиммәтле бүләктәр тапшырылды.