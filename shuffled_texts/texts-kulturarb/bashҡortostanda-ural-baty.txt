 Сығанаҡ: http://www.bashinform.ru/bash/958636/ Ҡарҙа милли көрәш буйынса күрһәтмә сығыштар, халыҡ уйындары, аш менән һыйлау ойошторолдо. Башҡортостанда «Урал батыр» эпосы байрамында уны тасуири һөйләп күрһәттеләр.  Сараны Башҡорт ҡатын-ҡыҙҙары ойошмаһы ойошторҙо.  Танылған сәсәниә Розалиә Солтангәрәеваның Аҡбуҙатты данлаған сығышы иҫтә ҡалырлыҡ сағыу булды. «Башҡортостан» милли паркы директорының ғилми эш буйынса урынбаҫары, байрамды ойоштороусы һәм алып барыусы Лилиә Солтангәрәева, йола буйынса, эпостан өҙөк һөйләгән һәр кемгә «ҡот яулығы» таратты.  Байрамдың төп өлөшөндә — «Урал батыр» эпосын яттан һөйләүҙә төрлө йәштәге 35-тән ашыу кеше ҡатнашты.  Байрам программаһында йыр-моң һәм «Урал батыр» эпосынан театрлаштырылған өҙөктәр, башҡорт батырҙары һәм Урал батыр хөрмәтенә йола хикәйәттәре ҡаралғайны.  Йыл һайын туған телдәр көнө уңайынан М.Аҡмулла исемендәге Башҡорт дәүләт педагогия университетында уҡытыусылар, юғары уҡыу йорттары студенттары, республиканың йәш сәсәндәре ҡатнашлығында шундай сара уҙғарыла. Был юлы «Урал батыр» эпосы байрамы Мәләүез районының Нөгөш ауылында үтте.  Экология йылында изге йоланы «Башҡортостан» милли паркы дауам итте.  Улар араһында мәктәп уҡыусылары, уҡытыусылар, шағирҙар, пенсионерҙар, шулай уҡ Башҡортостан Дәүләт Йыйылышы депутаттары Вячеслав Аброщенко, Руфина Шаһапова, «Башҡортостан» милли паркы директоры Владимир Кузнецов, Рәсәй Фәндәр академияһы Өфө ғилми үҙәгенең Биология институты директоры Василий Мартыненко, телевидение алып барыусыһы Булат Кәримов, билдәле шағирә Мәрйәм Күсмәева бар ине.  Бынан алдараҡ ошондай байрам Әбйәлил, Белорет, Учалы, Ҡырмыҫҡалы, Яңауыл райондарында үткәрелгәйне. 