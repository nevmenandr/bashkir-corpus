Бөгөн, 25 июлдә "Һынлы сәнғәт ҡомартҡылары" тип исемләнгән Башҡортостандың милли музей фондынан алынған картиналар күргәҙмәһе эш башланы.  Сәнғәт һөйөүселәр Ҡасим Дәүләткилдеев, Әхмәт Лотфуллин, Александр Тюлькин, Борис Домашников, Әҙиә Ситдиҡова кеүек мәшһүр ижадсыларҙың картиналары менән таныша ала. Ҡылҡәләм оҫталарының башҡарыу һәләте, тарихи-мәҙәни әһәмиәте белгестәр тарафынан юғары баһалана.   Һәр картинала тарих сағыла.  Билдәле рәссамдарҙың һәм уларҙың уҡыусыларының әҫәрҙәре Башҡортостандың тарихи- мәҙәни мираҫын тәшкил итә.  Халҡыбыҙҙың көнкүрешен, йолаларын, тыуған ер тәбиғәтен һүрәтләгән әҫәрҙәрҙең күбеһе үткән быуатта төшөрөлгән.  Ай аҙағына тиклем сәнғәт ҡомартҡылары килеүселәргә үҙ серҙәрен асырға әҙер.
 Улар музей фонды бүлектәрендә махсус шарттарҙа һаҡлана.