Улар —Башҡорт дәүләт опера һәм балет театры төп дирижеры Артем Макаров,  Мария театрының йәш опера йырсылары академияһы етәксеһе Лариса Гергиева, Елена Образцованың Халыҡ-ара музыка академияһы директоры Елена Макарова, Өфө сәнғәт институтының вокал сәнғәте кафедраһы мөдире, профессор Фәрзәнә Сәғитова, Ҡаҙаҡстандың атҡаҙанған эшмәкәре, “Астана Опера” дәүләт опера һм балет театрының солисткаһы Жупар Габдуллина, Азербайджандың атҡаҙанған артисткаһы Сабина Асадова. Жюри рәйесе - Башҡортостандың халыҡ артисы, халыҡ-ара конкурстар лауреаты Асҡар Абдразаҡов.  Кисә Өфөлә Фёдор Шаляпин исемендәге I Халыҡ-ара вокалсылар конкурсы асылды.  Бәйгенең ойоштороусылары: Башҡортостан Республикаһының Мәҙәниәт министрлығы, Рәсәй театрҙар эшмәкәрҙәре һәм  Башҡорт дәүләт опера һәм балет театры, конкурстың партнеры- Заһир Исмәғилев исемендәге Өфө дәүләт сәнғәт институты. Рәсәйҙең 12 ҡалаһынан тыш, Грузия, Ҡаҙағстан, Үзбәкстан, Монгология, Испания, Болгария артистарының сығыштары көтөлә.  Сығыштарҙы Рәсәйҙең күренекле мәҙәниәт һәм сәнғәт эшмәкәрҙәре баһалай.  Ике аҙна дауамында тамашасылар иғтибарына шулай уҡ "Риголетто", "Кармен", "Ал сәскә", "Травиата", "Аҡҡош күле" кеүек билдәле әҫәрҙәр тәҡдим ителә. 