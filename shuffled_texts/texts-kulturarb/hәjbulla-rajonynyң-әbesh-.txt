Шиғыр тыңлап, ләззәтле тойғоларға сумып, илһам, дәрт алды тамашасылар.   Хәйбулла районының Әбеш ауыл китапханаһы “Йөрәк һүҙе” шиғриәт бәйгеһен уҙғарҙы.  Артабан һигеҙ пар бәйгесе үҙҙәренәң йөрәк һүҙҙәрен әйтер өсөн сәхнәгә сыҡтылар.  Быға күп кенә шиғыр аша инергә мөмкин.  Беренсе бәйгесебеҙ Эльвира Юнысова ҡыҙы Наҙгөл менән Зөлфиә Ханнанованың “Тыумаған бала зары” шиғырын һөйләгәндә тамашасылар тыныс күңел менән тыңлай алмағандыр, моғайын.
 Әсәле –ҡыҙлы Миңзәлә Мөхәмәтова һәм Нурсилә Ибраһимова Фирүзә Абдуллинаның шиғырҙарын һөйләгән ваҡытта һәр кемде тормош мәғәнәһе тураһында уйланырға саҡырһа, уларҙа заманыбыҙҙың һыҙланыу-әсенештәре лә сағылды.  Был матур башланғыс алдағы йылдарҙа ла дауам итер.
   Сәхнә түренә сыҡҡан бәйгеселәр Фәрит һәм ҡыҙы Айзилә Юнысовтар -Зәйнәб Биишеваның “Ғүмер юлы”,”Һағыныу”, Гөлназ һәм улы Ирәндек Суриндар -Ш.Бабичтың “Башҡортостан”, Әлфиә һәм улы Илгизәр Суриндар- Р.Бикбаевтың “Халҡыма хат” , Фәнүзә Сурина һәм улы Марат Нурғәлин - Р.Сафиндың “Ҡыр ҡаҙҙары”, Р.Ниғмәтиҙең “Йәмле Ағиҙел буйҙары” шиғырҙары менән иҫбат иттеләрҙә инде.  Шиғриәт донъяһы асылып бөтмәгән сер.   Шиғриәт тигән серле донъяға үҙ моңо, үҙ тауышы менән килеп ингән Рәүилә Ишемғолова “Уйҙарым” шиғыры менән бәйгенең бәҫен арттырҙы.  Бәйгене асып китапханасы Кускильдина Мәликә Хәлил ҡыҙы үҙе ижад иткән “Йөрәк һүҙҙәрем” шиғырын ҡыҙы Айгүзәл Кускильдина менән һөйләнеләр.  Йөрәктән сыҡҡан һүҙ йөрәккә етә, ти халыҡ.  Әйләнә-тирәне, туған телебеҙҙе бар матурлығы менән тойор,бер үк мәлдә әллә күпме кисереш эсендә йәшәр өсөн, бөйөк шағирҙарыбыҙҙың шиғырҙарын белеү ҙә етә.  Шиғыр булған ерҙә йырҙа була, бәйге йыр –бейеүҙәр, ҡурай моңдары менән үрелеп барҙы.  Әлфиә һәм Әнүәр Аҡҡужиндар “Аңла йөрәгемде” шиғырын һөйләп кенә түгел, ә йырлап та ишеттереп тамашасыларҙың күңелдәрен яуланылар.   