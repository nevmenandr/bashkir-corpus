
18 апрелдә Мәләүез ҡалаһында  Фәйзи Ғәскәров исемендәге VIII төбәк-ара халыҡ бейеүҙәре ансамблдәре фестивале башланды.  Бәйгенең төп маҡсаты: бейеүҙә хореографияны, артислыҡ һәләтен, сәхнә мәҙәниәтен асыу.
 Сығыштар урындағы традицияларға нигеҙләнергә, икенсеһе — сюжетлы-уйын халыҡ бейеүе, өсөнсөһөн коллектив етәксеһе һайларға йәки Фәйзи Ғәскәров исемендәге ансамбль репертуарынан булырға тейеш.    Шулай уҡ фестиваль сиктәрендә иң яҡшы балетмейстер эше билдәләнәсәк.  Танылған бейеүсе һәм балетмейстер, республиканың профессиональ балет сәнғәтенә һәм халыҡ хореографияһына нигеҙ һалған кешеләрҙең береһе Хашим Мостаевтың тыуыуына 100 йыл тулыуға арналған махсус приз булдырылған.  Фестивалдә үҙешмәкәр халыҡ бейеүҙәре ансамблдәре ҡатнашыу хоҡуғына эйә.  Сараны ойоштороусылар — Башҡортостан Республикаһының  Мәҙәниәт министрлығы, Республика халыҡ ижады үҙәге, Мәләүез районы хакимиәте, Фәйзи Ғәскәров исемендәге дәүләт академия халыҡ бейеүҙәре ансамбле. 