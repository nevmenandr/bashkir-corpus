Европалағы легендар театрҙарҙың береһе, Чехиянан ČINOHERNÍ KLUB «Безрукий из Спокэна» һәм «Палачи» спектаклдәрен күрһәтә.  Тап ошо театр һәм чех режиссеры Ондрей Сокол Европаға драматург Макдонахты асты ла инде.  
1-7 октябрҙә Стәрлетамаҡ ҡалаһының рус дәүләт драма театры Макдонахтың III театр фестивалендә ҡатнаша. Театр «Матурлыҡ королеваһы» спектаклен күрһәтәcәк.
2014 һәм 2016 йылдарҙа ойошторолған тәүге ике фестиваль төрлө ил театрҙарының билдәле ирланд Макдонах сәнғәтен популярлаштырыуға ҙур ҡыҙыҡһыныу белдереүен күрһәтте.  Быйыл фестиваль Пермдең «У Моста» театрының 30 йыллығына бағышлана һәм тағы ла үҙенсәлеклерәк булырға вәғәҙәләй.  Фестиваль программаһында – яңы танылған ҡатнашыусылар.  Мартин Макдонах — Британия-Ирландия кинорежиссеры, сценарист, продюсер һәм драматург.  Тамашасылар уның Ҡаҙағстан, Сыктывкар, Иркутск, Стәрлетамаҡ театрҙары башҡарыуында дүрт вариантын ҡарай ала.  Бынан тыш, фестиваль программаһында Рәсәйҙең төп театр тәнҡитселәренең лекциялары һәм режиссерҙарҙың оҫталыҡ дәрестәре ҡаралған. Румыниянан ACT Theatre «Человек-Подушка» пьесаһын килтерә. «Матурлыҡ королеваһы» спектакле быйылғы фестивалдә иң популяр тамашаларҙың береһе булмаҡсы. 