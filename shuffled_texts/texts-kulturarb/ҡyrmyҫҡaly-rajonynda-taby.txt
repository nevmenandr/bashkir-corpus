Ойоштороусылар уларға ла ҡыҙыҡлы турҙар әҙерләгәндәр - ҡыҙҙар үҙҙәре менән дә таныштырҙы, аш-һыуға, ҡул эштәренә оҫталыҡтарын күрһәтте, йоланан өҙөк тә әҙерләп, башҡорт милли кейемдәрендә дефилела, ижади номерҙар менән дә сығыш яһаны.  Ошо көндәрҙә Ҡырмыҫҡалы районының Бишауыл-Уңғар ауылы янында табын ырыуы йәштәренең "Табын-фест" фестивале үтте. Сараның маҡсаты, быуын-ара бәйләнештәрҙе нығытыу, ырыу тарихы менән танышыу һәм әүҙем тормош алып барыуға саҡырыу.
 Республиканың Архангель, Ауырғазы, Асҡын, Ғафури, Ҡараиҙел, Ҡырмыҫҡалы, Учалы, Тәтешле, Әбйәлил, Белорет, Дәүләкән, Салауат райондарынан, күрше Ырымбур, Ҡурған, Һамар, Һарытау өлкәләренән килгән делегациялар, спорт ярыштарында, халыҡ кәсебе һәм шәжәрәләр күргәҙмәһендә, "Табын һылыуы", "Табын батыры" конкурстарында һәм концерт өлөшөндә ҡатнаштылар.  Егеттәр яланда үҙ-ара көс алышҡан арала, 9 ҡыҙ "Табын һылыу"ы исеменә дәғүәһен белдереп, сәхнәлә һынау тотто.  Гран-при бүләген Лилиәгә Табын ырыуының Ҡор башы, фестивалдең төп ойоштороусыһы Ниязбай Сәлимов тапшырҙы.  

 Милли көрәштә бил бирмәҫ батыр булыраҡ, тамашасының ғына түгел, жюри ағзаларының да иғтибарын яуланы.  Учалы районының Ҡоҙаш ауылы егете Азамат Лотфуллин "Табын батыры"нда, республикабыҙҙың төрлө тарафтарынан килгән 6 батыр менән, таһыллыҡта, сослоҡта, белемлектә көс һынашты, һүҙ-тел маһирлығын да күрһәтте.  Учалы һылыуы Лилиә Йәнтурина, бар һынауҙарҙы уңышлы үтеп сығып "Табын һылыуы" тажына лайыҡ булды.  Икенсе тапҡыр үткәрелгән сара, республиканың 100 йыллығы һәм Ғаилә йылына арналды. 