

 Йәштәр команда менән эшләү тәжрибәһе алды, мәғлүмәтте анализлау, «мейе» штурмдары яһау, идеянан әҙергәсә юлды үтергә өйрәнде.  Еңеүселәр – «КЕЙ» командаһы ошо исемле кейем бренды яһаны (улар тәүҙә тикшереү үткәрҙе һәм үҙ стилдәрендә традицион башҡорт кейеменең ДНК-һы ятыуын белдерҙе).  

 Республика башҡорт интернат-лицейының 9-сы класс уҡыусылары Александр Батыр­гәрәев һәм Алмас Ғиниәтуллин бер тәүлектә Башҡортостанда үткәрелгән сараларҙы күрһәткән интерактив карталы сервис уйлап сығарҙы.  Нимәһе шәп – шунда уҡ егеттәргә идеяларын тормошҡа ашырыуға ярҙам итәсәк инвесторҙар ҙа табылды. 
 Рәсәй һәм халыҡ-ара кимәлдәге эре компанияларҙың PR консультанты, киң коммуникациялар өлкәһе белгесе Руслан Йосо­пов, «Таргин Механо­сервис» директоры Рә­мил Хисмәтуллин, Сколково Мәскәү идаралығы мәктәбе академияһының коучы һәм старт-ап педагогы Игорь Дубинников һәм башҡалар сығыш яһа­ны.  Умартасылар ике көн эсендә идеяны уйлап сығарып, проект йәки продуктты ҡылыҡһырлап, уны эшләп, тәҡдим итергә тейеш ине.  Улар инновациялар, интернет-проекттар, ҡушымталар, сервистар, традицион бизнес, ижади, социаль темаға ҡағылды.  
	2 – 4 сентябрҙә Өфөлә #UfaForum белем алыу форумы ойошторолдо.  Егеттәр һәм ҡыҙҙар алдында үҙҙәренең бай тәжрибәһе менән уртаҡлашырға, ярҙам итергә теләгән спикерҙар саҡырылды. 
 Йыйылыусылар йәштәр сәйәсәте һәм спорт министры Андрей Ива­нюта, уның урынбаҫары Руслан Хәбибов, БР Дәүләт Йыйылышы – Ҡоролтайҙың Мәғариф, мәҙәниәт, спорт һәм йәштәр сәйәсәте буйынса комитеты рәйесе Эльвира Айыт­ҡолова, Милләт эштәре буйынса федераль агентлыҡтың Милли берҙәмлекте нығытыу һәм милли-дини юҫыҡтағы экстремизмды иҫкәртеү буйынса идаралыҡ начальнигы урынбаҫары Александр Не­на­шевтарҙың сығышын ҡыҙыҡһынып тыңланы. 

 Өс көн буйы бер юлы өс майҙансыҡта йәштәр өсөн бизнес, старт-аптар, инновациялар, белем алыу, социаль технологиялар, PR креатив индустрия һәм шәхес үҫешенә арнал­ған лекциялар һәм тренингтар үтте.  Уларҙан тыш, ин­тер­нет аша видеоэлемтә менән Швей­цариянан БМО-ла эш­ләү­се Айһылыу Йәнтү­ри­на-Дар­лес, Германия­нан ғалимә Лира Ниғмәтуллина, Аме­ри­кала, Малайзияла һәм башҡа илдәрҙә йә­шәүсе милләттәштәребеҙ форумсыларға кәңәштәрен еткерә алды.

  Umarta проект­тар оҫтаханаһы иғ­тибарға лайыҡ бул­ды.  Питчинг мәлендә 30-ға яҡын проект тәҡдим ителде, финишҡа 16 команда барып етте.  Бында йәштәр үҙҙәренең эшен башлау буйынса ярҙам ала алды.  Мәҡәлә авторы: Айбулат ИШНАЗАРОВ
 Юлай КӘРИМОВ фотоһы.
 Сығанаҡ: Башҡортостан йәштәре гәзите Башҡорт йәштәре түҙем­һеҙлек менән көтөп алған сарала республиканан, Силәбе өлкәһенән, Рәсәйҙең башҡа төбәктәренән 600-ҙән ашыу кеше ҡатнашты. 

 Нимә һуң ул UfaForum?  Бында башҡорт йәштәре өсөн бизнесыңды асыу һәм ойоштороу, онлайнда уҡыу, гранттар алыу, өҫтәмә эш табыу, сит илдә эшләү кеүек көнүҙәк мәсьәләләр ҡаралды. 