Башҡорт һәм татар йырҙарын башҡарыусылар бәйгеһенең  абруйы йылдан-йыл арта.   Бөгөн Нефтекамала Фәриҙә Ҡудашева исемендәге «Дуҫлыҡ моңо» халыҡ-ара башҡорт һәм татар йырҙарын башҡарыусылар фестивале башланды. Сараны биҙәүгә айырыуса иғтибар бүленә – этно-мөйөш булдырылған, милли ризыҡтар күргәҙмәһе ойошторола. Конкурста ҡатнашырға теләк белдереүселәр араһында, Башҡортостандан тыш, күрше республикаларҙан һәм өлкәләрҙән һәүәҫкәр йырсылар булыуы ҡыуандыра.  Бай йөкмәткеле мәҙәни программанан торған фестивалдә  ике республиканың билдәле артистары һәм төркөмдәре ҡатнаша.  Гүзәл Багаева «Дуҫлыҡ моңо» конкурсы быйыл Нефтекама ҡала мәҙәниәт үҙәге һарайында үтә.
 Быйыл бәйге 16-сы тапҡыр ойошторола.  Конкурста 16 йәштән 35 йәшкә тиклемге үҙешмәкәр башҡарыусылар һәм музыка училищеларының беренсе, икенсе курс студенттары ҡатнаша. Нефтекама тамашасыларына ғына түгел, республикабыҙҙың төньяҡ-көнбайышындағы башҡа ҡала һәм райондарҙың барлыҡ йыр-моң һөйөүсе халҡы өсөн ысын сәнғәт байрамына әйләнгән тамашала билдәле сәхнә оҫталарының  сығыш яһауы көтөлә.