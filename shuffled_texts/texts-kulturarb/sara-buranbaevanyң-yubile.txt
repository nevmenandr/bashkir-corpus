Уның уҡытыусылары - билдәле шәхестәр –Анатолий Лощенков, Гөлли Мөбәрәкова, Илшат Йомағолов, Ғабдулла Ғиләжев, Тамара Хоҙайбирҙина. Ә күптән түгел “Зөләйха күҙҙәрен аса” (Г. Яхина, режиссеры Айрат Абушахманов) спектаклендә Убырлы ҡарсыҡ ролен башҡарып, йәнә бер тапҡыр театр йәмәғәтселеген шаулатты. Төрлө кисәләрҙә алып барыусы ролендә лә күрәбеҙ Сара Әбделхәй ҡыҙын – тура эфирҙар алып барҙы, бөтәһе лә яратып өлгөргән “Башҡорт йыры” йыр-фестиваленең алып барыусыһы булараҡ тә тамашасы күңелен яуланы.  “Ҡайҙа ҡуйһаң – шунда биҙәк ул Сара” тип әйтеүселәр мең тапҡыр хаҡлы!..  Башдрамтеатр сәхнәһендә Һомай, Аҡйондоҙ, Гөлнәзирә, Тәңкәбикә, Фәғилә һәм башҡа ролдәрҙә тамашасы уны яратып ҡабул итте.  Сара Буранбаеваның юбилей кисәһе уңайынан театрлаштырылған-музыкаль тамашала Сәғиҙулла Байегетов, Рәсүл Ҡарабулатов, Илдар Ғүмәров, Хөрмәтулла Үтәшев, Фирҙәт Ғәлиев, Шәһит Хамматов, Светлана Хәкимова, Илшат Мөслимов, Хәсән Усманов, Венер Камалов, М.Ғафури исемендәге Башҡорт дәүләт академия драма театры артистары, Ф.Ғәскәров исемендәге дәүләт академия халыҡ бейеүҙәре ансамбле солистары ҡатнашасаҡ.
 Башҡортостандың халыҡ артисткаһы Сара Буранбаева сығышы менән Әбйәлил районының Әлмөхәмәт ауылынан, ялан яҡтары, ҡылғанлы дала араһында ятҡан был бәләкәй генә ауылдан бар халыҡҡа танылған, ҙур шәхестәр сыҡҡан – Рәмил Ҡолдәүләт, Рамаҙан Өмөтбаев, Ким Әхмәтйәнов һәм Сара Буранбаева ла улар араһында. Ижад юлын М. Кәрим исемендәге милли йәштәр театрында (элекке Йәш тамашасы театры) башлай, унда туғыҙ йыл эшләгәс, М. Ғафури исемендәге Башҡорт дәүләт академия драма театрына эшкә саҡыралар. Театр сәхнәһенән тыш кино сәнғәтендә лә Сара ролдәр сығарҙы.  Ул – кисәнең йәме, рухы, ҡото…
“Шатлыҡтарҙы бүлешкән һайын улар арта бара” – тигән халыҡ шағиры.  А. Лощенков һәм В. Корякин етәкселегендәге Эксперименталь курсҡа уҡырға алалар уны – Башҡортостандан ғына түгел, Ижау, Мәскәү өлкәһе ҡалаларынан килгән рус һәм башҡорт егеттәре һәм ҡыҙҙары уҡыған төркөмгә эләгә ул.  
16 февраль көнө М. Ғафури исмемендәге Башҡорт дәүләт академия драма театры сәхнәһендә Башҡортостандың халыҡ артисткаһы Сара Буранбаеваның юбилей кисәһе үтәсәк. Сара Әбделхәй ҡыҙы ла ғүмеренең матур миҙгелен дуҫтары, яҡындары менән бергә ҡаршы ала.  Кинорежиссер Әнүәр Нурмөхәмәтов төшөргән “Һарығолаҡ” һәм “Миҙал” фильмдарында һәм “Ай ҡыҙы” телесериалында, Әмир Абдразаҡовтың Зәки Вәлиди тураһындағы фильмында ҡатнаша, Булат Йосоповтың “Оҙон-оҙаҡ бала саҡ” фильмында Кесе инәй ролендә тамашасылар алдына баҫты. Хөкүмәт кимәлендә уҙғарылған сараларҙы, театрҙа үткән концерт, кисәләрҙе алып барыуға ла ул маһир. 