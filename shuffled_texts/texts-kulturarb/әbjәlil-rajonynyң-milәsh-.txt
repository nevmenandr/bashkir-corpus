Бер көнөбөҙ ҡала буйлап экскурсияға бағышланды, ти «Миләш» халыҡ фольклор ансамбле апайҙары.
 Әбйәлил районының «Миләш» халыҡ фольклор ансамбле сағыу сығыштары менән Ҡазан тамашасыларын әсир итте.  Яҡташтарыбыҙ татар, урыҫ, дағ, ҡалмыҡ, яҡут, сиған халыҡ ансамблдәре араһында лайыҡлы сығыш яһай.  Ижад ҡаҙаны ҡайнап торған майҙандағы ике сәхнәлә шулай уҡ төрлө милләт халыҡтарының сығыштарынан үрелгән концерттар гөрләй.  Сағыу кейемдәре, дәртле таҡмаҡтары, ойотоп баҫып бейеүҙәре менән тамашасы күңелен яулаған Башҡортостан ҡунаҡтарын  йылы алҡыштар менән оҙаталар. Конкурсҡа йомғаҡ яһала.  Сәләмәтлек хәле буйынса алыҫ юлға сыға алмаһа ла, ансамбль етәксеһе, Башҡортостандың атҡаҙанған мәҙәниәт  хеҙмәткәре Радмир Солтанбаев сығышты әҙерләп, шымартып, етәкселек дилбегәһен хәләле — шулай уҡ сәнғәт эшмәкәре Миңлегөл Бәхтинур ҡыҙына тапшырып, апайҙарға хәйерле сәфәр теләп оҙатып ҡала. 
 Татарстанда бер юлы өсләтә байрамға барып төшә яҡташтарыбыҙ.  Ҡазандың иҫтәлекле, матур урындарын күреү форсаты ла тейҙе.   Рухыбыҙ үҫте, күңелебеҙ байыны, тағы ла дәртләнеберәк ижад итергә илһамландыҡ.  
«Миләш» халыҡ фольклор ансамбленә байрамдың хөрмәтле ҡунаҡтарын — Татарстан Республикаһы Президенты Рөстәм Миңнеханов етәкселегендәге делегацияны ҡаршы алыу мәртәбәһе тейә.  Яҡташтарыбыҙ фестивалдең иң юғары наградаһы — гран-прины ала һәм еңеүсе булараҡ, йәнә сәхнәгә сығып,  фестивалде яба.  Рәсәй кимәлендәге ҙур сара республика һәм ҡала көнөнә лә тура килә.  Татар ҡәрҙәштәребеҙ беҙҙе бик йылы ҡабул итте.  Ғөмүмән, Ҡазан ҡалаһы күңелдәрҙә фәҡәт яҡты хәтирәләр генә ҡалдырҙы.  Миңлегөл Солтанбаева ҡыл-ҡумыҙҙа башҡорт халыҡ йыры «Элмәлек»те уйнай, сәләмләү һүҙен тел оҫтаһы, сәсәниә Мәүҙиға Баймөхмәтова әйтә.  Татарстандың халыҡ артистарынан, сәнғәт белгестәренән торған жюри «Миләш» ансамбленең сығышын юғары баһалай, коллектив гала-концертта ҡатнашыу хоҡуғына лайыҡ була.   Ғәлиә Фәттәхова халҡыбыҙҙың ауыҙ-тел ижады өлгөләре аша  бай, тәрән аҡыллы, яғымлы телебеҙ менән таныштыра.  Рәсәй халыҡтарының милли әҙәбиәте фестиваленең «Мәҙәниәт биҙәктәре» тип аталған мәҙәни өлөшөндә Башҡортостан Республикаһы исеменән сығыш яһау бурысын йөкмәткән мәртәбәле сараға саҡырыуҙы коллектив ихлас ҡабул итә.  «Ҡазан» ғаилә үҙәге янындағы әҙәби сатырҙарҙа милли телдәрҙә яҙыусы авторҙар үҙҙәренең ижад күргәҙмәләрен тәҡдим итә, мастер-кластар, интерактив уйындар, лекциялар ойоштора.  Фестивалдә илдең 26 төбәгенән 40-тан ашыу тел вәкиле ҡатнаша.  Төп сәхнәләге тамашаны асыу ҙа «Миләш»тәр өлөшөнә яҙа. 