Мәсетле районы Ыҡтамаҡ ауылында төбәк-ара ҡумыҙсылар һәм өзләүселәр конкурсы үтте.  Был күләмле сарала Башҡортостандан ғына түгел, шулай уҡ Татарстан, Хакасия, Саха (Яҡут) Республикаһынан, Һамар, Свердловск өлкәләренән, Башҡортостан райондарынан барлығы 152 кеше ҡатнашты, шул иҫәптән 31 солист, 11 ҡумыҙсылар ансамбле һәм 7 өзләүсе.  Гран-при исеменә Өфө ҡалаһынан Заһир Зәйнетдинов лайыҡ булды.  Был хаҡта тулыраҡ: http://rcntrb.ru/news/1630
  Башҡарыусыларҙың оҫталығы йылдан-йыл арта ғына. Бәйге алтынсы тапҡыр уҙғарыла.  Төбәк-ара ҡумыҙсылар һәм өзләүселәр бәйгеһенең  маҡсаты — башҡорт халҡының үҙенсәлекле музыка ҡоралын тергеҙеү, һаҡлау һәм пропагандалау, ҡумыҙ һәм өзләү сәнғәтен популярлаштырыу. 