Арыҫлан Мөбәрәков исемендәге Сибай башҡорт драма театрында 18 һәм 19 апрель көндәре  Мостай Кәрим исемендәге Милли йәштәр театры «Йәшәгән, ти...»  спектакленең премьераһын тәҡдим итә. Әҫәр нигеҙендә — бөгөнгө көндө ғәҙәтигә әйләнеп барған ваҡиға: ҡыҙ кеше егетенән бала көтә.  Был хәлгә бер кем дә битараф ҡалмай, хатта...  йорттағы ҡош-ҡорт та зыҡ ҡубасаҡ.  Спектакль башҡорт труппаһы артистары ҡатнашлығында үтәсәк.   Ҡыҙҙың ата-әсәһе ниндәй ҡарарға килер?  Был ҡыҙ хәлле ғаиләнән, егет – күрше байғоштоң улы.    Тамаша М.Ладоның популяр һәм фәһемле пьесаһы буйынса ҡуйыла, режиссеры — БР-ҙың атҡаҙанған сәнғәт эшмәкәре, Ш.Бабич исемендәге Дәүләт йәштәр премияһы лауреаты Рөстәм Хәҡимов . 