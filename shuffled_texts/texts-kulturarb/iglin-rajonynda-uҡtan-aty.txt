Ойоштороусылар әйтеүенсә, төп маҡсат күберәк кешене спорт менән шөғөлләнеүгә, сәләмәт йәшәү рәүеше алып барыуға йәлеп итеү.  Республикала Уғатарҙар фестивале өсөнсө тапҡыр ойошторолдо.  Фестиваль ике көн дауам итте.  Барлығы 80-дән ашыу кеше бәйгелә үҙ көсөн һынап ҡараны.   Ойоштороусылар фекеренсә, был фестиваль этнотуризмды үҫтереү йәһәтенән дә әһәмиәтле, сөнки уғатарҙар ярышын тамаша ҡылырға килеүселәр һаны йылдан-йыл арта.  Майҙанда ҡунаҡтары өсөн райондың алтын ҡуллы оҫталары әҙерләгән ҙур күргәҙмә тәҡдим ителде. Кеше кәүҙәһен тура тоторға өйрәнә, был спорт төрө маҡсатҡа ынтылыш та тәрбиәләй. Сөки уҡтан атыу организм өсөн бик файҙалы.  Быйылғы фестивалдә Башҡортостандан ғына түгел, Рәсәй төбәктәренән, күрше Силәбе өлкәһенән, Ҡаҙағстан, Ҡырғыҙстан Республикаларынан, Белорусиянан, Словакиянан, Германиянан спортсылар ҡатнашты.  Сара сиктәрендә уҡ-һаҙаҡ эшләү, атыу, башҡорт милли аш-һыуҙарын әҙерләү буйынса оҫталыҡ дәрестәре ойошторолдо.