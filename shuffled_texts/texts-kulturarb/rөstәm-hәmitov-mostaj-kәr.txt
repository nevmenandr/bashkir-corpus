
	15 ноябрҙә Башҡортостан Башлығы Рөстәм Хәмитов Башҡортостандың халыҡ шағиры, Социалистик Хеҙмәт Геройы, Рәсәй Федерацияһының атҡаҙанған сәнғәт эшмәкәре Мостафа Сафа улы Кәримдең (Мостай Кәримдең) тыуыуына 100 йыл тулыуҙы билдәләү тураһында указға ҡул ҡуйҙы.  Сығанаҡ: Башҡортостан Хөкүмәте рәсми сайты Мостай Кәрим ил һәм республика әҙәбиәт, мәҙәниәт һәм сәнғәт үҫешенә тос өлөш индергән шәхес.  

 Документҡа ярашлы, Башҡортостан Хөкүмәтенә 2019 йылда үтәсәк тантаналарҙың ойоштороу комитеты составын билдәләргә һәм юбилей саралары планын раҫларға йөкмәтелгән.

 Указдың үтәлешен күҙәтеү Башҡортостан Башлығы Хакимиәтенә тапшырылды.