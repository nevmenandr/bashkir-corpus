
	28 майҙа Өфөлә милли кейемдәр марш-парады уҙа.  Марш-парад колоннаһы көндөҙгө сәғәт 4-тән киске 6-ға тиклем Мәжит Ғафури исемендәге Башҡорт драма театрынан алып Салауат Юлаев майҙанына тиклем һуҙыласаҡ.  Республика Мәҙәниәт министрлығында хәбәр итеүҙәренсә, марш-парадҡа теләгән һәр кем ҡушыла ала.

	Тамашасылар интерактив программаға әүҙем йәлеп ителәсәк.  Сығанаҡ
 Башҡорт милли кейеме байрамы барышында «Башҡортса кейен» бейеү флешмобы, тамашасылар менән уйын-викторина, «Мин башҡорт кейемендә!» селфи-шоуын ойоштороу ҡаралған.  Башҡорт эстрадаһы йондоҙҙарының ҡатнашыуы көтөлә.
	Салауат Юлаев майҙанында «Йәйләү» тарихи реконструкцияһы, этнография һәм сәхнә костюмдары конкурсы уҙғарыла, милли кейемдәр һәм биҙәүестәр күргәҙмә-йәрминкәһе ойошторола.
	Кисен Өфө амфитеатрында «Урал моңо» халыҡ-ара төрки йәштәр фестиваленең гала-концертын ҡарарға мөмкин.

