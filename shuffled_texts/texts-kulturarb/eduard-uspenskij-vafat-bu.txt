Мәскәүҙә 80 йәшендә танылған яҙыусы Эдуард Успенский вафат булды.   Яҙыусының әҫәрҙәре 25-тән ашыу телгә тәржемә ителгән. Был турала ТАСС агентлығы хәбәр итә. Чебурашка, Крокодил Гена, Дядя Фёдор, Матроскин күптәрҙең яратҡан геройына әүерелде. Балалар уны «Дядя Федор, пес и кот», «Крокодил Гена и его друзья» китаптары аша яҡшы белә.  Яҙыусының сценарийҙары һәм әҫәрҙәре буйынса 60-тан ашыу йәнһүрәт төшөрөлгән. 