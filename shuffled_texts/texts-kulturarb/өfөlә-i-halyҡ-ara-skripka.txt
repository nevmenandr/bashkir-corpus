

	 Өфөлә Владимир Спиваков исемендәге Халыҡ-ара скрипкасылар конкурсы еңеүселәре билдәле булды.  Фотогалереяға күсергә
 Ул 19-сы быуаттағы скрипка оҫтаһы Карло Джузеппе Оддоне яһаған музыка ҡоралы менән бүләкләнде, скрипканы 100 мең евроға һатып алғандар.  Тәбрикләү тантанаһы һәм Гала-концерт "Башҡортостан" дәүләт концерт залында үтте.  Тәүге тапҡыр ойошторолған сарала Швециянан 15 йәшлек Даниэль Лозакович еңеп сыҡты.  Икенсе урынды Венгриянан Агнеш Лангер һәм Япониянан Маи Судзуки бүлеште.  «Тамашасылар һөйөүе» номинацияһы еңеүсеһе тип беҙҙең Өфө ҡыҙы Анастасия Мамяшева аталды.  Өсөнсө урынға Рәсәй вәкиле Леонид Железный лайыҡ булды.  Уларҙың барыһы ла билдәле оҫталар яһаған ҡиммәтле скрипкалар менән бүләкләнде.  Республика башлығы Рөстәм Хәмитов тантанала I Халыҡ-ара скрипкасылар бәйгеһен юғары кимәлдә үтеүен билдәләне һәм тағы шундай уҡ сараның  2018 йылда үткәрергә тәҡдим итте.

