 Конкурста ҡурайҙа, думбырала, ҡыл-ҡумыҙҙа уйнаусылар, ҡурайсылар ансамблдәре, ғаилә ансамблдәре ҡатнашты.  Бәйге  күренекле ҡурайсының тыуған төйәгендә, Башҡортостандың Йылайыр районында уҙғарылды. Өфөнән «Айсулпан» ҡатын-ҡыҙҙар ансамбле, Йылайыр районы Ҡурайсылар ансамбле, Сибайҙан Ғайсиндарҙың ғаилә ансамбле, Учалы ҡалаһынан «Толпар» ҡурайсылар ансамбле, Өфөнән ҡурайсы Илһам Әхмәдйәнов, Күгәрсен районынан Ирек Исхаҡов, Ғафури районынан Рәмил Ҡотосов, Ейәнсура районынан Рафиҡ Исҡужин төрлө номинацияларҙа беренсе урын алды. Һәр номинацияла еңеүселәр асыҡланды. Стәрлетамаҡ театр-концерт берләшмәһе артисы Динар Абдуллин Ишмулла Дилмөхәмәтов исемендәге башҡорт халыҡ ҡоралдарында башҡарыусылар республика конкурсында Гран-при яуланы. Алдан хәбәр итеүебеҙсә, сара Ишмулла Дилмөхәмәтовтың тыуыуына 90 йыл тулыуға бағышланды. 