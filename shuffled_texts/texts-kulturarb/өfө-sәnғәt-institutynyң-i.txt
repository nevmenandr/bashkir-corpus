Ижади йәштәргә ярҙам ҡулы һуҙыу уның эшмәкәрлегенең өҫтөнлөклө йүнәлештәренең береһе булып тора.  Сараны ойоштороусы — Рәсәйҙең Театр эшмәкәрҙәре союзы.  Театр эшмәкәрҙәре союзы йәш профессионалдарға гранттар, лабораториялар, Халыҡ-ара йәйге театр мәктәбендә уҡыу, төбәк театрҙарында программалар, танылған оҫталарҙа стажировка үтеү, оҫталыҡ дәрестәре кеүек төрлө ярҙам төрҙәрен тәҡдим итә.  Музыкаль яҡтан «Электрокабаре» театр коллективы һәм Мәскәүҙең «1/2 Orchestra» брасс-проекты биҙәй.  З. Исмәғилев исемендәге Өфө дәүләт сәнғәт институтын тамамлаусылар Бөтә Рәсәй сығарылыш кисәһенә саҡырылған. Кисәнең программаһында: йылға буйлап йөрөү, фуршет һәм DJ-set, бүләктәр, аралашыу, бейеүҙәр. Ойоштороусылар һүҙҙәренсә, кисәне 20-cе йылдарҙағы стилгә ярашлы итеп уҙғарыу ҡаралған.  Рәсәйҙең Театр эшмәкәрҙәре союзы рәйесе, Рәсәйҙең халыҡ артисы Александр Калягин, Рәсәйҙең халыҡ артисы Евгений Стеблов, танылған профессорҙар һәм ректорҙар кисәге студенттарға һәм йәш коллегаларына изге теләктәрен еткерәсәк.
  Илдәге төп театр вуздарының иң яҡшы студенттары 7 июлдә Мәскәүҙә River Palace карабында сығарылыш кисәһен үткәрә.  Театр вуздарының иң яҡшы студенттарына һәм уҡытыусыларына премиялар тапшырыу сығарылыш кисәһенең төп ваҡиғаһы буласаҡ. Сығанаҡ: http://www.bashinform.ru/bash/1019855/
  Кисә Рәсәйҙең төрлө ҡалаларынан килгән сығарылыш студенттарын берләштерергә, төбәктәр араһындағы бәйләнеште нығытырға һәм шул рәүешле берлектәге ижадҡа нигеҙ һалырға тейеш. Байрам кисәһенә Мәскәү, Санкт-Петербург, Владивосток, Ярославль, Екатеринбург, Түбәнге Новгород, Новосибирск, Ҡазан, Өфө, Хабаровск һәм Силәбе ҡалаларындағы төп юғары театр уҡыу йорттарының студенттары, уҡытыусылары һәм ректорҙары саҡырылған. 