Әхәт Мотаһар улы Мортазин 1959 йылда Учалы районында тыуған.  Хәләл ефете, «Башҡортостан» ТРК ДУП-һы генераль директоры урынбаҫары Тәнзилә Үлмәҫбаева менән ике бала тәрбиәләп үҫтерҙе.  Тыңлаусылар уның матур, бәрхәт тауышын яңылыҡтар, көнүҙәк репортаждар буйынса белде, ул күп кенә ваҡиға урындарынан, байрамдарҙан, хөкүмәт сараларынан һәм концерттарҙан тура эфир алып барҙы. Башҡортостан мәҙәниәте ҙур юғалтыу кисерҙе, кисә -13 март көнө, Өфөлә Башҡортостан радиоһының күренекле алып барыусыһы, «Башҡортостандың алтын тауышы», республиканың халыҡ артисы Әхәт Мортазин баҡыйлыҡҡа күсте.   Башҡорт дәүләт университетының башҡорт филологияһы һәм журналистика факультетын тамамлағандан һуң хеҙмәт юлын Башҡортостан радиоһы һәм телевидениеһында башлай һәм ғүмер буйы шунда эшләй.  Һөнәрҙәштәренә ул өйрәтеп ебәрергә, кәңәш менән ярҙам итергә һәм тәжрибә уртаҡлашырға һәр саҡ әҙер булған уҡымышлы, изге күңелле өлкән дуҫ булараҡ хәтерҙә ҡалды.
“Башҡортостандың мәҙәни донъяһы” интернет-порталы яҡындарының ауыр ҡайғыһын уртаҡлаша. 