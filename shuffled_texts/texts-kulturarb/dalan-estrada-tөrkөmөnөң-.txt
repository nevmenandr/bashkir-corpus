
 Башҡортостандың халыҡ артисы Артур Туҡтағолов етәкселегендәге легендар «Далан» эстрада төркөмөнөң милләттәштәрәбеҙ күпләп йәшәгән төбәктәрҙә гастролдәре дауам итә.   Гастролдәр 31 октябрҙән алып 10 ноябргә тиклем  дауам итте.  Әйтергә кәрәк, «Далан»дың концерттарын был яҡтарҙа һәр саҡ көтөп алалар.  Был юлы ижади төркөм Ханты-Мансы һәм Ямал-Ненец автономиялы округында йәшәгән яҡташтарыбыҙ менән осрашып, йырлы-моңло программаларын бүләк итте.  Муравленко, Ноябрьск, Радужный, Түбәнге Сортым, Ханты-Мансы, Лянтор, Сорғот, Федоровский, Лангепас ҡалаларында ҙур уңыш менән тамаланған гастролдәр быға асыҡ дәлил.  Башҡортостандың халыҡ артисы Артур Туҡтағолов етәкселегендәге «Далан» эстрада төркөмөндә бөгөн эстрадабыҙҙың сағыу йондоҙҙары Миңзифа Исҡужина (йыр), Филүс Ҡалмурзин (йыр), Венер Сәйфетдинов (ҡурай), Искәндәр Ғәзизов (йыр), Редик Сәғитов (нәфис һүҙ), Татьяна Мутафи (бейеү) ижад итә.