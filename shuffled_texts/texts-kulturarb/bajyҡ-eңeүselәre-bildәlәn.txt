 Йыл һайын гала-концертҡа Рәсәйҙең төрлө төбәктәренән һәм яҡын сит илдәрҙән бейеү коллективтары килә.
 Өфөлә өстән 15 йәшкәсә балалар араһында «Байыҡ» башҡорт бейеүе телевизион конкурсының  гала-концерты 15 июлдә «Ватан» этнопаркында уҙҙы.  Күгәрсен районынан “Гөрләүек” өлгөлө балалар бейеү ансамбле Гран-приға лайыҡ булды.  Конкурс еңеүселәре менән бер сәхнәлә башҡорт эстрадаһы йондоҙҙары, шулай уҡ Чечня, Бүрәт, Татарстан Республикаһы һәм Түбәнге Новгородтың бейеү коллективтары сығыш яһаны.
«Байыҡ-2017» балалар конкурс программаһында бөтәһе ике меңдән ашыу башҡарыусы ҡатнашҡан, һәм 300-ө генә финалға сыҡҡан.
 Лауреаттар яңғыҙ башҡарыусылар, дуэт, бәләкәй һәм тулы ансамбль номинацияларында билдәләнде.  Уның етәкселәре Илүзә һәм Илгиз Ниғәмәтуллиндар әйтеүенсә, ансамбль йәш булыуына ҡарамаҫтан, төрлө конкурстарҙа йыш ҡатнаша һәм призлы урындар яулай.
«Байыҡ» конкурсы — халыҡ бейеү сәнғәте өлкәһендә башҡорт халыҡ бейеүен популярлаштырыуға йүнәлтелгән өҫтөнлөклө республика проекттарының береһе. Туғыҙ йыл эсендә конкурс тамашасыларҙың һөйөүен яуланы һәм халыҡ-ара кимәлдәге фестивалгә әүерелде. 