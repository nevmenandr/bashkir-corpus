Рәсәй Федерацияһының  7 регионынан ғаризалар ҡабул ителгән.  Исемлектә: Һамар, Төмән, Киров өлкәләре, Башҡортостан, Татарстан, Удмуртия республикалары бар. Татарстандың Аҡтаныш районында  27 - 28 июль көндәрендә “Аҡтаныш гармундары” Бөтә Рәсәй фестивале үтә.
“Аҡтаныш гармундары” Бөтә Рәсәй фестивалендә барлығы 300 гармунсы ҡатнашасаҡ.  Ойоштороусылар хәбәр итеүенсә, “Аҡтаныш гармундары” фестивале ике бәйгенән тора: беренсе бәйге ике номинациянан ғибәрәт:  гармунсы  ансамблдәре һәм яңғыҙ башҡарыусылар номинацияһы.   Балалар ансамблдәре  айырым баһаланасаҡ.    Икенсе бәйге гармун тартышы тип атала, йәғни  көйҙәр кем-кемдән уҙҙырыбыраҡ уйнай тигән ярыш ҡаралған. Фестиваль Аҡтаныштың Һабантуй майҙанында, тәбиғәттә  үтәсәк. 