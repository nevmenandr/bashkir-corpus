Сығанаҡ: http://tv-rb.ru/bash/novosti/m-ni-t/ular-y-orany-aytayla-tam-a-y-n-k-a-asy-y-ke/
  Байрам ҡунаҡтарына бай этнографик экспозиция, шәжәрәләр, халыҡ һөнәрмәндәренең ҡул эштәре һәм милли ризыҡ күргәҙмәләре күрһәтелде.  Тамашасының күңелен арбағаны шул булды - 13 быуатта йәшәгән Юрматы бейҙең бөгөнгө вариҫтары, йәғни һәр район вәкилдәре аҡ тирмәләр ҡорҙо, үҙҙәренең боронғо бабалары Юрматынан таралған бейҙәр Тәтегәс бей, Аҙнай бей, Ҡаһым түрә һәм башҡа тарихи шәхестәрҙең шәжәрәләре менән таныштырҙы.  Йыйындың икенсе өлөшө Торатау итәгендә дауам итте.  Унда юрматы башҡорттары йәшәгән Стәрлебаш, Стәрлетамаҡ, Федоровка, Мәләүез, Ауырғазы, Ғафури, Туймазы һәм Баҡалы райондарынан, шулай уҡ юрматылар ерендә һалынған  - Ишембай, Стәрлетамаҡ, Салауат, Мәләүез ҡалаларынан, Ырымбур, Свердловск  өлкәләренән, Татарстандан ҡәрҙәштәребеҙ йыйылды.   Ҡор Ишембай ҡалаһының Мәҙәниәт һарайында пленар ултырыш менән асылды.  Ҡасандыр юрматылар беренселәрҙән булып рус дәүләтенә ҡушылһалар, әлеге ваҡытта ла улар үҙ ерҙәрен ташламай, ергә ерегеп йәшәй.    Йыйын юрматы ырыуы халҡына яңы маҡсаттар ҡуйҙы.  Ултырышта ырыу тарихы, уның арҙаҡлы шәхестәренең яҙмышы, юрматыларҙың төрлө дәүерҙә ил алдында тотҡан бурыстары һәм баһалары, халыҡтың көнитмешенә, мәҙәниәтенә ҡағылышлы темаларҙы күтәргән йөкмәткеле сығыштар яңғыраны.  Башҡортостандың барлыҡҡа килеүенә 100 йыл айҡанлы яңырған ырыуҙар хәрәкәте барышында йыйын әләмен юрматыларға табындар тапшырһа, киләһе йыйынды мең ҡәбиләһе башҡорттары ҡабул итеп алды.    Венгр ғалимы Аттилла Төрөк мадъяр һәм башҡорт мөнәсәбәттәре тураһында ҡыҙыҡлы мәғлүмәттәр еткерҙе.  Башҡорт халҡының иң көслө ырыуҙарының береһе - юрматылар йыйын ойошторҙо.  Йыйында «Юрматы ырыуы» ижтимағи ойошмаһының уставы, гербы һәм гимны ҡабул ителде, ырыуҙың ҡор башы итеп Ишембай районы Һайран ауылы уҙаманы Риф Иҫәнов һайланды. 