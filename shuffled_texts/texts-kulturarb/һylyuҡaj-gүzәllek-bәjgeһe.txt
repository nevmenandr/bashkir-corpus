Һис шикһеҙ, ул мөһим социаль әһәмиәткә эйә, сәләмәт йәшәү рәүешен, ғаилә ҡиммәттәрен һәм әсәлекте пропагандалай», — тине сараны ойоштороусыларҙың береһе Айгөл Үтәгәнова.
	 «Һылыуҡай» республика конкурсы — Рәсәйҙә иң оҙайлы һәм ғөрөф-ғәҙәттәрҙе дауам итеүсе берҙән-бер милли проект.  «Бәйләнештә» социаль селтәрендә «Һылыуҡай»ҙың рәсми төркөмөндә ҡатнашыусылар өсөн асыҡ тауыш биреү бара, уның һөҙөмтәләре буйынса ҡыҙҙарҙың береһе тамашасылар һөйөүе призына лайыҡ буласаҡ.
	 Ойоштороусылар хәбәр итеүенсә, конкурста сағыу декорациялар, костюмдар буласаҡ һәм яңы музыкаль композициялар яңғыраясаҡ.  Бәйгенең финалы 19 апрелдә «Башҡортостан» дәүләт концерт залында уҙа.  Ойоштороусылар — Башҡортостандың Мәҙәниәт министрлығы, Республика халыҡ ижады үҙәге һәм «Туған тел» телеканалы.
	 Күптән түгел Мәскәү һәм Санкт-Петербург ҡалаларында ла ошондай уҡ бәйге ойошторола башланы.
 

	 Башҡортостанда быйыл 24-се тапҡыр «Һылыуҡай» гүзәллек конкурсы ойошторола.  Ҡыҙҙар йыр-бейеүгә маһирлығын күрһәтәсәк, уй-хыялдары менән бүлешәсәк һәм башҡорт дизайнерҙарының яңы коллекцияһын тәҡдим итәсәк.
	 «Был конкурс — гүзәллек һәм ижад байрамы. 