Каналда яңғыраған тапшырыуҙар республикабыҙҙың мәҙәни тормошон мөмкин тиклем тулы кимәлдә сағылдырыуҙы төп маҡсат итеп алған.  Тыуып-үҫкән еребеҙҙең мөғжизәгә тиң урындары хаҡында әҙерләнгән тапшырыуыбыҙ донъя күрә килә.  Республикабыҙҙың төп радиоканалы, һуңғы йылдарҙа үрсеп киткән каналдарҙан айырмалы рәүештә, тиңе булмаған рухи ҡиммәттәрҙе, милли поэзия, театраль асыштар, халыҡ ижады ынйыларын һаҡлап ҡалыуға баһалап бөткөһөҙ ҙур өлөш индерә.  Балаларҙы классик музыка өлгөләре менән таныштыра барабыҙ, өлкәндәр өсөн дә классик көйҙәр, донъяның, республикабыҙҙың билдәле композиторҙары әҫәрҙәрен яңғыратыусы махсус программа бар.  Радиоканал 2010 йылдың 7 февралендә асыла. Башҡортостан радиоһының Алтын фондында һаҡланған тапшырыуҙар «Ашҡаҙар» тулҡындарында яңы һулыш ала. Уларҙы әҙәбиәт, музыка, театр, ғилем донъяһы, халыҡ ижады өлкәһенән белгестәр үҙҙәре әҙерләп алып барыуы мөһим һыҙаттарҙың береһе.  Радио 66,68 УКВ йышлыҡтарында эфирға сыға.
  Ошо эште тағы ла киңәйтеү, республикабыҙҙың мәҙәни тормошон тулыраҡ сағылдырыу, һоҡланғыс шәхестәре, сәнғәт өлгөләре менән таныштыра барыу һәм киләсәк быуындарға тапшырыу маҡсатында ойошторола  «Ашҡаҙар» радиоканалы. Каналда ысын мәғәнәһендә илен, телен, халҡын яратыусы оҫта журналистар, режиссерҙар эшләй. Республикабыҙҙың матбуғат сараларына махсус ваҡыт бүленгән.  «Ашҡаҙар» радиоһы тулҡындарында тулы нәүбәтендә әҙәби әҫәрҙәр, радиоспектаклдәр яңғырай.  «Түңәрәк өҫтәл» артында төрлө мәсьәләләр күтәрелеп, уртаға һалып һөйләшеүҙәр ойошторола, премьералар яңғырай, халҡыбыҙҙың билдәле шәхестәре хаҡында ижади портреттар әҙерләнә, үҙэшмәкәр коллективтар ҡунаҡҡа килә.  Бөгөн “Ашҡаҙар” радиоһы тыуған көнөн билдәләй.  Музыкаль биҙәлеште халыҡ йырҙары, классик, инструменталь көйҙәр, ваҡыт һынауы аша үткән эстрада йырҙары, зауыҡлы заманса йырҙар тәшкил итә. 