Байрам концерты билдәле сәхнә йондоҙҙарының  йыр-моң  гөлләмәләре менән үрелеп барасаҡ.  “Башҡортостан ҡыҙҙары” концерты быйыл үҙҙәренең күркәм юбилей даталарын билдәләүсе  сәнғәт йондоҙҙарыбыҙ сығышынан башланып китәсәк, тип хәбәр итте ойоштороусылар.  Изге әсә лә ул, гүзәл эшсе лә ул, йәм биреүсе, йән биреүсе Ватанға- девизы аҫтында үтәсәк концерт программаһы үтә лә бай һәм мауыҡтырғыс булмаҡсы.  Бөгөнгө көндә һәр бер тармаҡта уңған, гүзәл ҡатын-ҡыҙҙарыбыҙ  хеҙмәт итә: сәнғәт, медицина, фән, мәғариф, төҙөлөш өлкәләрендә.  Башҡортостандың 100 йыллығы айҡанлы, республика ойошоуына һәм үҫешенә тос өлөш индергән гүзәл заттар-Башҡортостан ҡыҙҙары 7 март көнө киске сәғәт етелә “Башҡортостан” дәүләт концерт залында ҙур тамаша әҙерләй.  Концертта БР халыҡ артисткалары, данлыҡлы бейеүселәреҙ Рәшиҙә Туйсина, Зөлфиә Ҡудашева, Алһыу Шәфиғуллина сығыштары береһен дә битараф ҡалдырмаҫ!  Шулай уҡ “Премьер” төркөмө сығыш яһауы көтөлә, яңы исемдәр, яңы йырҙар башҡарыласаҡ. Байрам концертында Светлана Арғынбаева, Римма Амангильдина, Дияна Ишниязова, Резида Әминева, Фәрүәз Урманшин, Зилара Йомағужина, Салауат Мөхәмәтйәров, Рәил Өмөтбаев, Заһир Иҫәнсурин дәртле һәм күңелле йыр-моң вәғәҙәләй.  Күрше Татарстандан ҡунаҡтар ТР атҡаҙанған артисы Рөстәм Асаев, талантлы йырсы Нурислам Исмәғилев килеүе  көтөлә.  Йырлы-моңло яҙ һәм ял кисәһендә көтөп ҡалабыҙ!
