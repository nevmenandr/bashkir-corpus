Фестиваль сиктәрендә ике турнир – район хакимиәте башлығы бүләгенә атта һыбай килеш уҡ атыу һәм традицион яндан уҡ атыу буйынса турнир ойоштороласаҡ.  
6-7 июлдә  Иглин районында «Мәргән уҡсы» традицион яндан уҡ атыу буйынса III халыҡ-ара фестивале уҙғарыла. Шулай уҡ «Евразия кубогы» халыҡ-ара турнирын уҙғарыу күҙалланған.   Ярыш һөҙөмтәләре буйынса Башҡортостандың иң яҡшы 12 уҡсыһы асыҡлана.  Фестивалдең маҡсаты – халыҡтарҙың тарихи, этник, фольклор һәм мәҙәни мираҫын пропагандалау һәм өйрәнеү, атта һыбай килеш уҡ атыуҙы һәм традицион яндан уҡ атыуҙы популярлаштырыу. Унда Башҡортостан Республикаһы йыйылмаһы, Рәсәй төбәктәренән һәм сит дәүләттәрҙән уҡсылар ҡатнаша.
  Словакиянан, Германиянан, Ҡаҙағстандан, Ҡырғыҙстандан, Белоруссиянан, Башҡортостандан, шулай уҡ Рәсәй төбәктәренән ҡатнашыусылар көтөлә.