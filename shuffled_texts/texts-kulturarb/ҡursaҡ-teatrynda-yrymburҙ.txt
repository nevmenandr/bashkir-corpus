

	Өфө ҡунаҡтары кескәй тамашасыларға Корней Чуковский әҫәре буйынса сәхнәләштерелгән «Доктор Айболит» спектаклен тәҡдим итте.
	 Гастролдәр Башҡорт дәүләт ҡурсаҡ театрында үтте.  Кескәйҙәр йырлы-моңло Ырымбур артистарын көслө алҡыштар менән ҡаршы алды һәм спектаклде тын да алмай күҙәтте.  Ырымбурҙар әйтеүенсә, бер-береңә ҡунаҡҡа йөрөү тәжрибә уртаҡлашыу йәһәтенән файҙалы.  Икенсенән, һәр төбәктең тамашасылары айырылып тора.
 Ҡапыл ауырып киткән әкиәт геройҙары өсөн борсолоп та алды, доктор Айболиттың алтын ҡулдарына, шифалы дарыуҙарына бергәләп һөйөндө. 