 Республика ҡатын-ҡыҙҙарының яратып уҡыған журналдарының береһе – ҡатын-ҡыҙҙар һәм ғаилә өсөн «Башҡортостан ҡыҙы» журналы ойошторолоуға 50 йыл.  Ойоштороусылары — Башҡортостан Республикаһы Дəүлəт Йыйылышы — Ҡоролтай, Башҡортостан Республикаһы Хɵкүмəте. Башҡортостан ҡыҙы — Башҡортостан Республикаһының ҡатын-ҡыҙҙар һәм ғаилә өсөн тәғәйенләнгән башҡорт телендәге журналы, 1968 йылдың ғинуарынан башлап сыға.  Ҡатын-ҡыҙ сәләмәтлеге, ғаилә тормошо психологияһы, бала тәрбиәләү һәм диета, ҡул эштәре дәрестәре тураһында материалдар менән бер рәттән бында тормоштоң төрлө өлкәләре, шул иҫәптән заманса этапта барған социаль-сәйәси үҙгәрештәр хаҡында мәҡәләләр баҫыла; тәрбиә һәм белем биреү буйынса кәңәштәр бирелә.   Журналдың баш мөхәррире Гөлназ Ҡотоева хәбәр итеүенсә, журналдың юбилейына арналған сара 2 мартта Конгресс-холда үтәсәк.  Рәсәйҙә ижтимағи-сәйәси хәл тәьҫирендә ваҡыт менән баҫмала ҡатын-ҡыҙҙар һорауҙары буйынса: ҡатын-ҡыҙ белеме мәсьәләләре, хеҙмәт, хоҡуҡи хәле, сит илдә ҡатын-ҡыҙ тормошо, күренекле ҡатын-ҡыҙҙарҙың тормош юлы тураһында материалдар артҡан», — тиелә ҡотлауҙа. Ошо көндәрҙә редакция хеҙмәткәрҙәрен Башҡортостан Журналистар союзы рәйесе Артур Дәүләтбәков тәбрикләне: «Журналдың тәүге һаны донъя күргәндән алып, ул гүзәл зат вәкилдәре өсөн генә түгел, бөтә уҡыусылар өсөн дә ҡыҙыҡлы баҫмаға әйләнде.  Сөнки уның биттәрендә тормоштоң бөтә төрлөлөгө сағыла.   Журналдың төрлө йылдарҙағы баш мөхәррирҙәре: Кәтибә Кинйәбулатова (1968 — 1975), Рустамова Р. С. (1975 — 1978), Гөлфиә Юнысова (1978 — 1999), Йомабикә Ильясова (1999 — 2013),Гөлназ Ҡотоева— 2013 йылдан алып әлеге көнгәсә. 