Баш ҡала халҡы «Тауыш» телевизион шоу-проекты ҡатнашыусылары – Рәсәй йырсылары, «Sugar Mamas» төркөмө башҡарыусыһы Анжелика Фролова һәм балалар «Тауыш»ы ҡатнашыусыһы Наҙгөл Отузованың сығыштарын дәррәү алҡыштар менән ҡаршы алды.    Концерт Бүрәт Республикаһының «Shono» төркөмө, Ҡаҙағстандан «Олотау» этно-рок коллективы, «Арғымаҡ» башҡорт төркөмө һәм «Zainetdin» этно-шоу проекты сығыштар менән үрелеп барҙы. Ойоштороусылар хәбәр итеүенсә, Гала концертҡа 31 мең тамашасы йыйылған.  Башҡортостандың атҡаҙанған артисы Олег Ҡасимов идаралығында Башҡорт дәүләт филармонияһының Эстрада-джаз оркестры яңы программаһы менән Өфө тамашасыһына тәҡдим итте. Гала концерт «Евразия йөрәге» фестиваленең гимнын башҡарыу менән тамамланды. Сарала республиканың иң яҡшы башҡарыусылары һәм коллективтары – опера йырсылары Диляра Иҙрисова, Любовь Буторина, Илһам Вәлиев, Әлим Ҡәйүмов, Фларида Иркина, эстрада башҡарыусылары Екатерина Ямщикова, Руслан Сәйфетдинов, Вадим Зәкиев, Полина Кобец, Сиявуш Шерматов, «Ҡарауан» төркөмө һәм башҡалар сығыш яһаны.