Эльмира Давыдованың фәнни һәм ижтимағи эшсәнлеге дәүләт тарафынан юғары баһалана.  Рәсәйҙең һәм Башҡортостандың атҡаҙанған сәнғәт эшмәкәре , музыка белгесе Эльмира Минһаж ҡыҙы Давыдова 1940 йылдың 1 февралендә Ҡырғыҙстанда  тыуған. Башҡортостан радио – телевидение тапшырыуҙары комитетында музыкаль тапшырыуҙар мөхәррире, Башҡортостан филармонияһында  лектор-музыка белгесе, Башҡортостан композиторҙар берлегендә яуаплы сәркәтип, институтта фәнни хеҙмәткәр булып эшләй. Ул республика һәм дәүләт бүләктәренә лайыҡ була.  Өфө сәнғәт училищеһын, артабан Өфө дәүләт сәнғәт институтын тамамлаған.  Эльмира Минһаж ҡыҙы тураһында яҡты иҫтәлектәр беҙҙең йөрәктәрҙә мәңге һаҡланыр.   