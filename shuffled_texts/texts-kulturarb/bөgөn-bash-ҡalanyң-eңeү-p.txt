Иҫкә алыу сараһына һуғышта ҡатнашҡан атай-олатайҙарҙың портреттарын, аҡ шарҙар һәм ал ҡәнәферҙәр алып килергә мөмкин.  Теүәл 75 йыл элек 23 февралдә 112-се Башҡорт атлылар дивизияһы командиры Миңлеғәле Шайморатов һәм рядовой Александр Матросов – Шакирйән Мөхәмәтйәнов батырҙарса һәләк булған. Бөгөн баш ҡаланың “Еңеү” паркында башҡорт халҡының ҡаһарман улдарын, шул иҫәптән, Ватан өсөн яу ҡырында башын һалған ил улдарын хөрмәтләп флеш-моб уҙғарыла.  Күмәкләп башҡорт һәм рус телендә «Шайморатов генерал» йырын башҡарыу ойошторола.

 