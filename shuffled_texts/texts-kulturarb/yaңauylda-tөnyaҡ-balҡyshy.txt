Фестиваль майҙаны йылдан-йыл киңәйә бара - 3 йәштән алып 18 йәшкә тиклемге булған һәләтле балалар үҙҙәрен вокал, йыр, бейеү, акробатика, тасуири уҡыу, оригиналь жанрҙарҙа һынаны.  Быйылғы конкурс оҫта итеп йырлаған, бейегән, тасуири шиғыр уҡыған, төрлө музыка ҡоралдарында уйнаған балаларҙы берләштерҙе. Конкурстың һайлап алыу этабын уңышлы үтеүселәр үҙҙәренең таланттарын телевизион эфирҙа күрһәтә алды, тип хәбәр иттеләр район хакимиәтенең мәғлүмәт-аналитика бүлегенән. 
"Төньяҡ балҡышы" фестивале Яңауылда 2012 йылдан алып уҙғарыла.  Бәйге-балалар һәм үҫмерҙәрҙең һәләттәрен асыу һәм үҫтереү буйынса Яңауыл ҡалаһының муниципаль проекты.  Конкурстың маҡсаты изге - балаларҙа үҙешмәкәр сәнғәтте үҫтереү һәм яңынан-яңы һәләттәр асыу.  Күптән түгел район Мәҙәниәт һарайында "Төньяҡ балҡышы" балалар ижады конкурсының һәләтле балалар сығыштарынан торған Гала-концерты уҙҙы.