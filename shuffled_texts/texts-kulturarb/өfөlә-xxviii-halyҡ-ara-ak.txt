Пушкин аллеяһында байрамдың абруйлы ҡунаҡтары С.Т. Аксаков һәйкәленә сәскәләр һала.
29 сентябрҙә Бәләбәй районында И.С. Аксаковтың тыуыуына 195 йыл тулыуға бағышланған «Аксаковтар ғаиләһе — Ватанға хеҙмәт итеү өлгөһө» түңәрәк өҫтәлен үткәреү ҡарала. С.Т. Аксаковтың мемориаль йорт-музейында И.С. Аксаковтың тыуыуына 195 йыл тулыуға арналған күргәҙмә асыла. 
28-29 сентябрь көндәрендә  Өфөлә, Бәләбәй, Ҡырмыҫҡалы һәм Өфө райондарында XXVIII Халыҡ-ара Аксаков байрамы үтәсәк. Ойоштороусылар хәбәр итеүенсә, 28 сентябрҙә С.Т. Аксаков исемендәге баҡсала байрам, биҙәү-ҡулланма сәнғәте һәм халыҡ ижады күргәҙмәләре уҙғарыла.  Был көндә республиканың Өфө, Бәләбәй, Ҡырмыҫҡалы райондарында С.Т. Аксаковтың тормошона һәм ижадына арналған саралар ойошторола.
  Өфөләге 11-се Аксаков мәктәп-гимназияһында һәм адмирал С.О. Макаров исемендәге дәүләт диңгеҙ һәм йылға флоты университетының Өфө филиалында Аксаков дәрестәре уҙа. Аксаков халыҡ йортонда — Башҡорт дәүләт опера һәм балет театрында тантаналы кисә була.