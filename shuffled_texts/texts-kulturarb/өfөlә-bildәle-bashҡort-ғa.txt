 Ошо иҫтәлекле ваҡиғаға бағышлап Башҡортостан Хөкүмәте ярҙамында Рәсәй Фәндәр академияһы Өфө федераль тикшеренеү үҙәге “Почет Билдәһе” орденлы Тарих, тел һәм әҙәбиәт институты, Бөтә донъя башҡорттары ҡоролтайының Башҡарма комитеты, Халыҡ-ара Ислам бизнесын ассоциацияһы, Рәсәй мосолмандарының Үҙәк Диниә назараты, Башҡортостан Республикаһы мосолмандарының Диниә назараты, Учалы районы һәм ҡалаһы хакимиәте тарафынан 4–7 июлдә “Рәсәйҙәге традицион ислам һәм билдәле башҡорт ғалимы, дин белгесе, Ислам донъяһын ағартыусы шәйех Зәйнулла Рәсүлев” исемле халыҡ-ара ғилми конференция үткәрелә.
5 июлдә Өфөлә тантаналы рәүештә асыласаҡ ғилми сарала Рәсәйҙең төрлө төбәктәренән, Төркиә, Үзбәкстан, Япония кеүек сит илдәрҙән күренекле ғалимдар ҡатнашасаҡ.
   Быйыл күренекле башҡорт шәйехе Зәйнулла Рәсүлевтең (1833–1917) тыуыуына 185 йыл тула.