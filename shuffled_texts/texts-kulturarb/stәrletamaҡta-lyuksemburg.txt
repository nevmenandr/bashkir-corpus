Драма артистары тамашасы иғтибарына спектаклде бөтөнләй икенсе йүнәлештә тәҡдим итте.   Күптән түгел Стәрлетамаҡ дәүләт концерт-театр берләшмәһенең башҡорт драма театрында Мөнир Ҡунафиндың «Люксембургҡа барып ҡайтҡансы...» тип исемләнгән сәхнә әҫәренең премьераһы үтте. Был пьеса нимә тураһында һуң?  Ҡәҙимге ауылдың сәйер кешеләренең башҡа һыймаҫ ҡылыҡтары.  Әҫәрҙең исеме ҡыҙыҡ, ә нишләп Люксембург?  Бынан ике йыл элек коллектив  ижадсының «Тыңлайыҡ ваҡыт аҡҡанын» тип исемләнгән әҫәрен ҡуйғайны.
 Әйткәндәй, Стәрлетамаҡ артистары яҙыусы-драматург Мөнир Ҡунафин менән күптән хеҙмәттәшлек итә.  Ул театр сәнғәтенең үҙенсәлекле фантасмогория жанрында ижад ителгән.  Ҡуйыусы режиссеры - Айҙар Зарипов, спектаклде сәхнәгә  ҡуйыусы рәссам – Лилиә Сөләймәнова, костюмдар буйынса рәссам – БР атҡаҙанған мәҙәниәт хеҙмәткәре Наталья Степанова, вокал буйынса педагог – БР атҡаҙанған сәнғәт эшмәкәре Әфәрим Аҡсурин, хореограф – БР атҡаҙанаған артисы Сулпан Асҡарова. Ә Люксембург? Ҡыҙ бала имәнгә, эйе ағасҡа кейәүгә сығырға йыйына, берәү Аллаһтың үҙен төшөндә күрә лә, ауылға йома көнө Хоҙай килә тип тилерә, өсөнсөһө етмеш йыл иренең һаман да һуғыштан ҡайтыуын көтә, урындағы рәйес ҡытай байына ер һатып байымаҡсы, сибәр ҡатын иренән ҡасып мулла ҡосағына инә, ябай көтөүсе шағир булып сыға... 