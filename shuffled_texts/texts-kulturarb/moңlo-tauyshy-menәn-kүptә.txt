Үҙенсәлекле сценарийға ҡоролған «Төштәге йыр» исемле мажаралы үә хикмәтле тамашала һеҙҙе илһамлы, тере тауышҡа башҡарылған йырҙар, хис-тойғоларға тулы атмосфера һәм күтәренке кәйеф көтә.  Шулай уҡ, Марсель үҙе ижад иткән «М.Э.Т.Р.» («Карауан») эстрада төркөмө солистары Рөстәм Шаһыбалов, Тимур Рамаҙанов, Эльмир Әбүбәкировтың сығыштары кисәнең сағыу бер өлөшө булып торор. Тамашаның режиссеры – Башҡортостандың атҡаҙанған артисы Сулпан Асҡарова.
  Йырсының талантын һөйөүселәр, ижадын күҙәтеп барыусылар, 14 декабрь филармонияның Ҙур залында һеҙҙе Марсель Ҡотоевтың «Төштәге йыр»ын бергәләп тыңларға саҡырабыҙ!  
14 декабрь үҙенең урғылып, ташып торған моңло тауышы менән күптәрҙең һөйөүен яулаған йырсы, бихисап халыҡ-ара һәм республика конкурстары еңеүсеһе, «М.Э.Т.Р.» («Карауан») эстрада төркөмө солисы Марсель Ҡотоев тамашасы хөкүменә яңы программаһын тәҡдим итә. 