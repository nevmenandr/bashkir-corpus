Зал тулы тамашасы булыуы ла уларҙың ижадын яратҡандарҙың, үҙ иткәндәрҙең күп икәнлеген күрһәтте.  Эйе, йыр-моңға һөйөү, артистарҙың тамашасыһын яратып сығыш яһауы, ә тамашасының уларға мөхәббәте кәртәләр белмәй.  Күңелдәге ҡатмарлы йоҙаҡтарҙы ла моңға булған һөйөү асҡысы асып инә, йән рәхәте бүләк итә бит! 
	Бына, исмаһам, халыҡсан моң байрамы, халыҡсан тамаша, тип ҡайттыҡ Бибисара Азаматова менән Рәил Өмөтбаевтың концертынан.  Кеше концертҡа йөрөмәй, тиҙәр...  Моңдаш, рухташ ижадсыларға нишләп йөрөмәһен инде!
“Мөхәббәткә кәртә юҡ” тип аталды концерт. 