Улар Баден-Вюртемберг һәм Башҡортостандан сыҡҡан кешеләр араһында ижтимағи-гражданлыҡ хеҙмәттәшлектең тарихы булып тора.  Сығанаҡ... «Штутгартта табылған немец офицерының хәрби көндәлеге (ул уны 1914-1915 йылдарҙа Көнсығыш фронтында алып барған), 1914 йылда Штуртгартта тотҡонда булған Башҡортостан һалдатының яҙмалары ошо тарихты төшөрөүгә этәргес бирҙе», — тине фильм авторҙары.
	Проекттың идея авторы — Штутгарт ҡалаһының Музыка һәм театр оҫталығы институты профессоры Герди Собек-Бойттер, ҡуйыусы режиссеры — Дитер Циммерманн, Башҡортостанда проекттың етәксеһе — Халыҡтар дуҫлығы йорто методисы Венера Фәрғәнова.
	Фильм Башҡортостандың Мәҙәниәт министрлығы, ЮНЕСКО эштәре буйынса республика комитеты, Халыҡтар дуҫлығы йорто, Баден-Вюртемберг еренең Фән, тикшеренеүҙәр һәм сәнғәт министрлығы, Штутгарт ҡалаһының Вюртемберг нәшриәте, Баден-Вюртемберг еренең «Өфөгә күпер» дуҫлыҡ ойошмаһы ярҙамында төшөрөлгән.

 

	Башҡортостан юлдаш телевидениеһы һәм республиканың Халыҡтар дуҫлығы йорто «Мы и есть диалог» тип аталған документаль проект тәҡдим итә.  Башҡорт-герман документаль фильмының премьераһы 7 апрелдә көндөҙгө сәғәт 4-тә «Родина» кинотеатрында була.
	Фильмда Рәсәй-Германия осрашыуҙарының тарихы, ике ил халыҡтары араһындағы диалог күрһәтелә. 