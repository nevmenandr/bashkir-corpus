«Гәлсәр һандуғас» телевизион бәйгеһендә уның башҡарыуында «Тыуған яҡ» йыры тиҙ арала хитҡа әүерелеп, йырсыға билдәлелек алып килде.  Ә ижадташ дуҫтары менән дуэттар концерттың йәмле бер өлөшөнә әүерелер.  
5 апрель көнө Хөсәйен Әхмәтов исемендәге Башҡорт дәүләт филармонияһы солисы, башҡорт һәм татар эстрадаһының моңло һандуғасы, «Гәлсәр һандуғас» һәм «Башҡорт йыры» телевизион йыр-моң бәйгеләре лауреаты Айгөл Һағынбаева өр-яңы концерт программаһын тәҡдим итә.
 Бәләкәйҙән үк йыр-моңға сорналып үҫкән Учалы һылыуы Айгөл Һағынбаеваның йырҙары береһен дә битараф ҡалдырмай.  Уның йырҙары күңел түрендәге нескә ҡылдарҙы тирбәтеп, йөрәккә үтеп инә. 
5 апрелдә үтәсәк тамашала Айгөл Һағынбаева башҡарыуында башҡорт һәм татар халыҡ, композитор йырҙарын ғына түгел, ә төрлө донъя халыҡтары әҫәрҙәрен ишетерһегеҙ.  Тамашаның режиссеры- Башҡортостандың атҡаҙанған артисы Сулпан Асҡарова. Айгөлдөң концерттары олоһон да, кесеһен дә битараф ҡалдырмай. 