Бынан тыш, сәнғәт һөйөүселәр төрлө илдәрҙән килгән абруйлы музыканттар, артистар концерттарын ҡарай аласаҡ.
 Күптән түгел Х. Әхмәтов исемендәге Башҡорт дәүләт филармонияһы үҙенең 80-се миҙгелен ҡаршыланы, байрам мәҙәниәт усағының фойеһында уҡ башланды.   Күркәм сараны өс-дүрт тиҫтә йылдар филармонияға тоғро ҡалған ветерандарҙың сығышы биҙәне.  Билдәле сәхнә йондоҙҙарына тамашасылар ҙа ҡушылды.  Әле булһа ла уларҙың күптәре сәхнә түрен йәмләп, тамашасыларҙың ҡайнар алҡыштарына күмелә.
80-се ижад миҙгеле ҙур проекттарға, үҙенсәлекле премьераларға бай булмаҡсы.  Концерт алдынан музыканттар менән иҫтәлеккә фото төшөп, аралашыу мөмкинлеге булдырылды. Тамашасылар иғтибарына шулай уҡ филармония йәш артистарының соло концерттары ла тәҡдим ителер, тип көтөлә. 