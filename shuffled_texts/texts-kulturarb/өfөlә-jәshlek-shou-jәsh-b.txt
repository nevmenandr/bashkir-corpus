Конкурстың положениеһын һылтанма буйынса  күсереп алырға мөмкин. 
«Йәшлек-шоу» республика фестивале йәш йырсыларҙы бәйгелә ҡатнашырға саҡыра, әлеге ваҡытта ғаризалар ҡабул итеү башланды.
«Йәшлек-шоу» финалына эстраданың иң яҡшы вәкилдәре сыға, ә уларҙың береһен социаль селтәрҙә тауыш биреү юлы менән тамашасылар һайлап ала.  Конкурс, ғәҙәттәгесә, «Иң яҡшы текст авторы», «Йыл йырсыһы», «Йыл асышы», «Йыл аранжировкалаусыһы», «Йыл проекты», «Виртуаль йондоҙ», «Йыл клибы» һәм «Йыл йыры» номинацияларында уҙа. Тулыраҡ мәғлүмәт өсөн телефон: 8-927-333-17-17.  Гала-концерт 8 декабрҙә «Башҡортостан» дәүләт концерт залында була. Йыл һайын Мәҙәниәт министрлығы һәм Республика халыҡ ижады үҙәге ойошторған сара Башҡортостандың күп милләтле йәштәрен рухи-әхлаҡи һәм ватансылыҡ рухында тәрбиәләү, уларҙың ижади кимәлен күтәреү маҡсатында уҙғарыла.
