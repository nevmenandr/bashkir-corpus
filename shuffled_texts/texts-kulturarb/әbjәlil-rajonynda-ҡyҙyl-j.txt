Әбйәлил районында "Ҡыҙыл йәйләүе" исеме аҫтында ойошторолған эпик фестивалдә төрлө быуын вәкилдәре ҡатнашты.  Конкурс шарттары буйынса ул ике этаптан торҙо.  
"Ҡыҙыл йәйләүе" быйыл икенсегә ойошторолдо.   Бәйгеселәр йыр-көй, сәсәндәр сығыштарынан тыш, лаҡап һөйләне, төрлө ҡыҙыҡлы хәлдәрҙе сәхнәләштерҙе.  Сара музыкаль һәм мәҙәни традицияларҙы үҫтереүҙән тыш, сәсәндәрҙе, үҙешмәкәр композиторҙарҙы эҙләү һәм уларға ярҙам итеү маҡсатын ҡуя. Тәүгеһендә эпик ҡомартҡыларҙан өҙөк, икенсеһендә үҙ төбәгенән лаҡап һөйләү бурысы ҡуйылды.  Ауыҙ-тел ижады бәйгеһендә Бөрйәндәргә етеүсе булманы. "Сәсәңгә тиң кем булыр" исеме аҫтында республика район-ҡалалары ҡатнашыусылары башҡорт халыҡ ижады өлгөләрен тәҡдим итте.   Фестиваль конкурсанттарының йәше сикләнмәне, сәхнәлә олоһо ла, кесеһе лә сығыш яһаны.  Этник фестиваль ҡатнашыусыларын, ҡунаҡтарын бигерәк тә сара сиктәрендә ойошторолған йыуаса бешереү конкурсы ҡыҙыҡһындырҙы. 