Ижад кисәһен үҙ сығышы менән Башҡортостан Яҙыусылар союзы рәйесе Зәки Арыҫлан улы Әлибаев асып ебәрҙе.  Ижад кисәһен танылған шағирә Фәниә Ғәбиҙуллина алып барҙы.  Сараға уның ижадташ дуҫтары, шиғриәт һөйөүселәр, баш ҡалабыҙҙың юғары уҡыу йорто студенттары килгәйне.  Башҡортостан Яҙыусылар союзында билдәле шағир, бихисап йырҙар авторы Миҙхәт Әбделмәновтың ижад кисәһе үтте. Ғүмер буйы төҙөлөш өлкәһендә эшләгән Миҙхәт ағай Әбделмәнов һәр ваҡыт шиғриәткә һәм йыр-моңға ғашиҡ булып йәшәгән.  Әлбиттә, бындай сара йыр-моңһоҙ үтәме ни: танылған йырсылар быйыл 75 йәшен билдәләгән шағирҙың һүҙҙәренә ижад ителгән йырҙарын бүләк итте. Башҡортостандың халыҡ шағиры Марат Кәримов, күренекле сатирик шағир Марсель Сәлимов, билдәле шағирҙар Риф Мифтахов, Рәмил Сурағол, йәш шағир Нурлан Ғәниев һәм башҡалар Миҙхәт ағайҙың шағирҙарға ғына хас киң күңеллелеген һәм ихласлығын һыҙыҡ өҫтөнә алды.  Һуңынан шағирҙың бай тәжрибәле тормош юлы тураһында бәйән ителде.