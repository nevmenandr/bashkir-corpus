 Сара Республика Башлығы грантына ойошторола. Фестивалдә төрки телле илдәрҙән һәм республикаларҙан Хакас, Алтай, Сыуаш, Дағстан, Тыва, Татарстан, Ҡабарҙы-Балҡар, Төркиә, Әзербайжан, Ҡаҙағстан, Ҡырғыҙстан театрҙары ҡатнашыуы көтөлә. Башҡортостан театрҙары ла үҙ ижадын тәҡдим итәсәк.  Фестиваль барышында төрки театрҙар эшмәкәрлеге буйынса фәнни-ғәмәли конференция, этно-концерт һәм Театрҙар һабантуйы үтәсәк, ти ойоштороусылар.
 
  Башҡортостан исеменән Мәжит Ғафури исемендәге Башҡорт дәүләт академия драма театры “Антигона” спектаклен сәхнәләштерергә йыйына. Ә конкурстан тыш программала Мостай Кәрим исемендәге Милли йәштәр һәм Салауат башҡорт драма театрҙары сығыш яһай.  Ағымдағы йылдың сентябрь айында Өфөлә “Туғанлыҡ” Халыҡ-ара төрки театрҙар фестивале үтәсәк.  Аҙна дауамында тамашасыларға 14 спектакль тәҡдим ителә. 