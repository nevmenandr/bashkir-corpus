Хөсәйен Әхмәтов исемендәге Башҡорт дәүләт филармонияһы сәхнәһендә 26 сентябрь көнө, 19.00 сәғәттә танылған һәм билдәле йырсы, Башҡортостандың атҡаҙанған артисы - Рәис Вәғизов ижадташ дуҫтары менән сығыш яһаясаҡ.
80-се-90-сы йылдарҙа популярлыҡ яулаған, үҙенсәлекле тауышы менән тамашасы күңелен әсир иткән, «Яратам», «Юлдар саҡыра», «Өсөнсө көн тоташ ҡар яуа», «Һиңә барам», «Үҙ яғыма ҡайтһам» йырҙары менән «күңел дәфтәре»ндә уйылып ҡалған  башҡарыусы - Рәис Вәғизовҡа 75 йәш тула.
 Байрам кисәһендә эстрадабыҙҙың йондоҙҙары Нәзифә Ҡадырова, Ғәли Алтынбаев, Азат Айытҡолов, Роза Аккучукова, Рим Хәсәнов, Рөстәм Маликов, Әфәрим Аҡсурин етәкселегендәге коллектив, Вәлит Илембәтов етәкселегендәге «Ҡыҙыҡ-Мәҙәктәр» көлкө театры, Алмаз һәм Айҙар Юнысовтар, Вадим Ғәлимов, Рим Гәрәев һәм башҡа сәхнә йондоҙҙары ҡатнаша.
 Йыр-моң, уйын-көлкөгә битараф булмағандарҙы көтөп ҡалабыҙ!
«Һайлаған һөнәрем һәм шәхси тормошомдан ҡәнәғәтмен.   Тауыш өҫтөндә күп эшләмәһәм дә, Аллаға шөкөр, тәбиғәт биргән моң һәләтем һаҡланды», - тип ҡыуана 75 йәшлек юбилейын ҡаршылаған Башҡортостандың атҡаҙанған артисы Рәис Вәғизов. Тулыраҡ мәғлүмәт алыр өсөн түбәндәге сайт буйынса үтегеҙ: http://bashgf.ru/afisha.html
 Артист кеше өсөн тамашасы һөйөүенән дә ҙурыраҡ баһа юҡтыр ул.  Барған ерҙә көтөп алдылар.  Тиҫтәләрсә йырым халыҡҡа таралды. 