Йылдар үткән һайын Совет халҡының батырлығының әһәмиәте ни тиклем мөһим булыуын аңлайбыҙ.  Бөйөк Ватан һуғышы барыбыҙға ла ҙур һабаҡ булды.  Еңеү көнө менән!
 
  Ҡыҙғанысҡа ҡаршы, фронтовиктарыбыҙҙың, тыл хеҙмәткәрҙәребеҙҙең сафы йылдан-йыл һирәгәйә.  Тарихи хәтерҙе киләсәк быуындарға еткереү-беҙҙең бурыс.  Бөйөк Еңеү көнө һәр ваҡыт берҙәм һәм еңелеү белмәҫ Рәсәйҙең символы булып ҡаласаҡ.  Һеҙҙе ысын йөрәктән илебеҙҙең төп байрамы - Бөйөк Еңеү көнө менән ҡотлайбыҙ!
 Ошо байрам көнөндә беҙгә Еңеү бүләк иткән, ҡыйынлыҡтар алдында баш эймәгән ветерандар һәм тыл хеҙмәткәрҙәре алдында баш эйәбеҙ, яу яландарында ятып ҡалған яҡташтарыбыҙҙы иҫкә алабыҙ.   Ҡәҙерле Бөйөк Ватан һуғышы ветерандары, тыл хеҙмәткәрҙәре!  Бөгөн Бөйөк Еңеү байрамы уңайынан уларға рәхмәт һүҙҙәрен еткерәбеҙ.  Ватаныбыҙ һаҡсыларының, тыл хеҙмәткәрҙәренең ҡаһарманлығы бар быуын өсөн юғары әхлаҡи йүнәлеш биреүсе ҙур көс булып һанала.  Бөйөк Еңеү ялҡыны бөгөн дә беҙҙе яңы бейеклектәргә әйҙәй, рухыбыҙҙы нығыта, ауырлыҡтарҙы еңеп алға барырға саҡыра.    Беҙҙе кешелек тарихындағы иң дәһшәтле, ҡанлы һуғыштан 72 йыл айыра.  Иң мөһиме - уртаҡ маҡсаты булған ил бер ҡасан да еңелмәйәсәк!