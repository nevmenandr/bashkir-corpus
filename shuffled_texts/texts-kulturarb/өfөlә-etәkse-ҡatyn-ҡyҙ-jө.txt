  Ижадсы киләсәктә  арҙаҡлы ҡатын-ҡыҙҙарыбыҙҙан торған   йөҙләгән шәхесте сағылдырған галерея ла асырға ниәтләнә.  Фотокүргәҙмә  йыл аҙағына тиклем  барасаҡ.
  Проект авторы Ләйсән Мортазинаның объективы нәзәкәтле, хисле  һәм көслө ихтыярлы була алған ҡатын-ҡыҙҙарҙы һынландырған.   Күргәҙмәлә власть органдарында эшләүсе министрҙар,төбәк идара ойошмаларын етәкләүселәр,  Дәүләт Йыйылышы - Ҡоролтай һәм ҡала советы  депутаттары, сәйәсмән ҡатын-ҡыҙҙарҙың  портреттары ҡуйылған.  Өфө ҡалаһының ВДНХ-ЭКСПО комплексында асылған ««Етәксе ҡатын-ҡыҙ йөҙө» исемле фотокүргәҙмә - сағыу һәм ҡыҙыҡлы проекттарһың береһелер, моғайын.  Фотоһүрәттәрҙә:  Рәсәй Дәүләт Думаһы депутаты Рима Баталова , Рузалия Хисмәтуллина, Эльвира Айытҡолова, Башҡортостан татарҙарының милли-мәҙәни автономияһы рәйесе Рима Үтәшева, «Ағиҙел» башҡорт художество кәсептәре директоры Зөһрә Исмәғилева, Өфө ҡала Советы депутаты, «Бөтә Өфө» телекомпанияһы директоры Алина Сөләймәнова, хеҙмәт һәм халыҡты социаль яҡлау министры Ленара Иванова.