Һабантуйға тура килгән сарала шулай уҡ "Башҡорт килене", "Ғаиләм-ҡәлғәм", "Ялан ашы" бәйгеләре лә ойошторолдо. Шәжәрә төҙөүселәр Мәскәүҙән дә килделәр, улар бында традицион рәүештә ҡатнашалар.  Илһөйәрлек, толерантлыҡ һәм татыулыҡҡа әйҙәгән сара - быуындар араһындағы бәйләнеште нығытты.
"Шәжәрә" байрамы ике көн дауам итте.  Сарала ун биш район вәкилдәре нәҫел тамырҙарын барланы.  Бөгөнгө байрамда 30 район вәкиле бар.  Башта бәйгелә ҡатнашыусылар район мәҙәниәт һарайында үҙҙәренең ижади һәләттәрен күрһәтһә, икенсе көн һайлап алыу этабы еңеүселәре халыҡ алдында сығыш яһап, барса халыҡты тарихты өйрәнергә әйҙәне. Балтастың бөтә ауыл биләмәләре һәм күрше-тирә райондар йыйылған.  Байрамда төрлө милләт халыҡтары үҙҙәренең шәжәрәләре менән таныштырҙы.  Шәжәрә байрамында - район халҡы үҙҙәре үк күпләп ҡатнашҡан. Балтастар һабантуй яланында ҡунаҡтарҙы йылы ҡабул итте. 