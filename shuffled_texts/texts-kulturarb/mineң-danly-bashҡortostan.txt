Был конкурс Башҡортостан Республикаһы Башлығы грантына тормошҡа ашырыла һәм республикабыҙҙың 100 йыллығына арнала.   Иртәгә, 15 ноябрь, 15:00 сәғәттә Башҡортостан Яҙыусылар союзында (Коммунистик урам, 34) Шиғриәт байрамы үтә.  Конкурстың төп маҡсаты – башҡорт халҡының, Ватаныбыҙҙың тарихына, бөгөнгө проблемаларына иғтибарҙы арттырыу, милләт-ара татыулыҡты нығытыу, шулай уҡ поэма жанрын үҫтереү, ижадсыларыбыҙҙы дәртләндереү.  Сарала Республика Башлығы грантына үткәрелгән “Минең данлы Башҡортостаным!” поэмалар конкурсына йомғаҡ яһаласаҡ һәм уның еңеүселәре бүләкләнәсәк. 
I урын яулаусы поэма авторы 50 мең һум күләмендә аҡсалата приз менән бүләкләнәсәк.  Конкурс һөҙөмтәһендә алты призлы урын билдәләнәсәк (I урын – бер ҡатнашыусы, II урын – ике ҡатнашыусы, III урын – өс ҡатнашыусы).  
II урынға 30 мең һум, III урынға 15 мең һум күләмендә аҡсалата бүләк ҡаралған.
 