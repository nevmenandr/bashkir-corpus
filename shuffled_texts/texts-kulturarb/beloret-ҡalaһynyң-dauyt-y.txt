 Сараны китап тураһында йомаҡ сисеү менән асып ебәрҙек, матур итеп өйҙә нисек ата-әсәләре, олатай-ѳләсәйҙәре менән китап уҡыуҙары тураһында әңгәмә үтте.  Китаптар осрашып, бер-береһенә шатлыҡ-ҡайғыларын "һөйләне".  Ике китаптың нисек үҙенең уҡыусылары менән "йәшәү"ҙәре әҙәби уҡыу аша һүрәтләнде: бер китап яҡшы уҡыусыға, икенсеһе насарына эләгә.  Бынан һуң, балалар китапты һәр ваҡыт һаҡлап, таҙа тоторға кәрәк, тигән һығымта яһаны.    Ата-әсәләр балалар менән бергә уҡырға кәрәклеген, уҡыу һәм уйлау, фекер йөрөтөүҙе үҫтереү өҫтөндә ныҡлы эшләргә кәрәклегенә баҫым яһаны, китапхана хеҙмәткәрҙәренә рәхмәт әйтеп таралышты.  Сара аҙағында ата-әсәләргә ғаиләлә китап уҡыу буйынса һорау теҙмәһе таратып, китапханала сентябрь аҙағына тиклем иғлан ителгән "Иң яҡшы китап уҡыусы ғаилә" конкурсында ҡатнашырға саҡырҙыҡ.   Почта ташыусы "Печкин"дың хатын уҡып, хаталы әкиәт исемдәрен төҙәттек, презентациялар, ҡыҙыҡлы уйындар ойошторолдо.  Балалар әҙәбиәтенә, ғаилә менән бергә китап уҡыуға ҡыҙыҡһыныу уятыу, балалар яҙыусылары тураһында мәғлүмәттәр биреү, яңы китаптарға байҡау яһау маҡсатында Белорет ҡалаһының Дауыт Юлтый исемендәге модель китапханала "Китаптар - беҙҙең һәйбәт ғаилә дуҫтары!" тигән әҙәби-әкиәт сәғәте үтте. 