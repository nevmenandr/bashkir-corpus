 Эштәр түбәндәге номинациялар буйынса баһаланасаҡ: «Шағир һәм ваҡыт»; «Иртәгәбеҙҙе һаҡларбыҙ» (Рәсәйҙә һәм Башҡортостанда иғлан ителгән Экология йылы уңайынан); «Фестивалде асыу»; «Ал елкәндәр» (йәштәр шиғриәте); «Мөхәббәт ул — шундай изге хис » (һөйөү лирикаһы); «Шиғырҙар йондоҙҙар һәм раузалар кеүек үҫә...» (Марина Цветаеваның 125 йыллығына); «Балалар өсөн яҙам»; «Яратырға, өмөтләнергә һәм йәшәргә» (мөмкинлектәре сикле авторҙар, Бөйөк Ватан һуғышы ветерандары һәм локаль һуғыштарҙа ҡатнашҡандар өсөн махсус номинация); «Ул көндәрҙең даны тынмаҫ!» (Бөйөк Ватан һуғышында еңеүселәрҙең батырлығын данлаған авторҙар өсөн махсус номинация); «Тиҙ үҫешеүсе биләмә — уңыш биләмәһе!» (Рәсәй моноҡалаларынан хеҙмәт кешеһен һәм тыуған төйәген данлаған шағирҙар өсөн махсус номинация). Гүзәл Багаева Рус, башҡорт, татар йәки сыуаш телдәрендә яҙышҡан иң яҡшы үҙешмәкәр шағирҙар Бәләбәй ҡалаһында үтәсәк “Илһам шишмәләре-2017” гә әҙерләнә.  Ошо көндәрҙә бәйгеселәрҙән шиғриәт фестиваленә килгән эштәрҙе ҡарау тамамланды. Жюри конкурс эштәрен ҡарап һәм дәғүәселәрҙән ете лауреат һәм дипломант билдәләйәсәк.  Йәш айырмаларына килгәндә, иң йәш шағирға- 12, иң өлкәненән 95 йәш. Ойоштороусылар хәбәр итеүенсә, бәйге еңеүселәре 14 апрелдә билдәле буласаҡ, шиғри конкурста барлығы 177 шағир ҡатнашҡан.  Уларҙың 57- һе - рус , 50 -һе - башҡорт, 45-е татар һәм 25 сыуаш телендә яҙыша.  Шулай уҡ еңеүселәр  дипломдар һәм аҡсалата премиялар менән бүләкләнәсәк.
 