
21 февраль Х. Әхмәтов исемендәге Башҡорт дәүләт филармонияһы Ватанды һаҡлаусылар көнөнә арналған музыкаль-юмористик тамаша тәҡдим итә. Ҡыҙыҡлы ла, ҡыҙғаныслы ла күренештәр, миниатюралар –бары тик һеҙҙең  өсөн!  Режиссер-ефрейтор – Илшат ҒӘЛИМЙӘНОВ.
  Моғайын филармония тәҡдим иткән ҡыҙыҡлы тамашаға билет иң ҙур бүләктәрҙең береһе булыр!  Музыкаль-юмористик тамашала «ҠЫҘЫҠ менән МӘҘӘКТӘР» көлкө десанттары, моңло спецназ - Тимур РАМАҘАНОВ, Эльмир ӘБҮБӘКИРОВ, Рөстәм ШАҺЫБАЛОВ, Марсель ҠОТОЕВ, Айтуған ҒӘЙЗУЛЛИН, Искәндәр ҒӘЗИЗОВ, сик буйы ғәскәре музыканттары - Рушан БИКТИМЕРОВ, Таһир ШАҺИВӘЛИЕВ, Илшат ФӘТИХОВ, хәрби-диңгеҙ флоты бейеүселәре - Лилиә ХАЖИҒӘЛИЕВА, Регина БАРАКОВА, Зарина СОЛТАНГИЛДИНА, Анастасия СКАРЖЕНЮК ҡатнаша.  Тамаша дәртле бейеүҙәр менән үрелеп барасаҡ.  Байрам көнөндә ҡәҙерле ир-егеттәребеҙгә нимә бүләк итергә, тигән һорау килеп тыуалыр, ғәҙәттәгесә.   Күңел асып, рәхәтләнеп көлөп, шатланып ҡайтырға теләһегеҙ-беҙгә юлланығыҙ.  Әлеге ваҡытта күңелле тамашаға ҡыҙыу әҙерлек бара ла инде.
 Ватанды һаҡлаусылар көнөнә арналған «Аты-баты…атты һатты, йәки әрме мажаралары» тип исемләнгән байрам тамашаһынан ситтә ҡалмағыҙ! 