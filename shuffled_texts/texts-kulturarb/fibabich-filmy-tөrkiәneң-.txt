Башҡортостандан билдәле режиссер Булат Йосоповтың “Бабич” фильмы күрһәтелә. Картина яңы йөҙҙәр, яңы артистар асыуы менән үҙенсәлекле.  Күренекле башҡорт шағиры Шәйехзада Бабичҡа арналған тарихи фильм Башҡортостан башлығы грантына төшөрөлдө.  
24 сентябрҙә Төркиәнең Адана ҡалаһында халыҡ-ара кинофестиваль асыла.  Был фильм Рәсәйҙең күп кенә кино фестивалдәрендә ҡатнашты.
"Бабич"-башҡорт кинематографияһы тарихында донъя күргән тәүге художество тарихи фильм.  Фильмдағы бар эпизодтар ҙа тарихи дәлилдәргә, документтарға таянып ижад ителгән.  Милли йәштәр театры актеры Илгиз Таһиров- Шәйехзада Бабич ролен башҡара. Күренекле башҡорт шағиры Шәйехзада Бабичтың тормош һәм ижад юлына арналған яңы кинотаҫма тамашасы алдына үткән быуаттың 1916-1919 йылдарын күҙ алдына баҫтыра.