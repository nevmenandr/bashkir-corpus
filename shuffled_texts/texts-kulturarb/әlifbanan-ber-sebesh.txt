Спектакль тураһында 
	25 -се мартта, Башҡорт дәүләт академия драма театрында «ӘЛИФБАНАН БЕР СЕБЕШ» спектакле (мелодрама) үтәсәк.  Мәүлит, тәү ҡарашҡа, балаларса бер ҡатлы, өләсәһе ҡуйынында ғына үҫкән, сибек рухлы әҙәм.  Бәлки кешегә Мәүлит кеүек бик үк рәхимле булмаған тирә -яҡты әсәһенең ҡанаты аҫтынан, йылыла ғына, суҡышын күрһәтеп ятҡан себеш кеүек, күҙәтеп кенә ятырғалыр!  Әммә уның йәмғиәткә, кешеләргә ҡарата үҙенсә фәлсәфәһе бик тә ҡыҙыҡ, ҡайсаҡ дөрөҫ тә кеүек!
 Бисара хәлендә көн итеүсе бәләкәй кешенең зиһене әлифба кимәленән үтмәгән һәм бының менән ул риза, тормошҡа артыҡ зарланмай.  Был бик күп шарттарға бәйле.  Үҙенә тәғәйен ғүмер юлын әҙәм балаһы төрлөсә уҙа, тормошҡа ул йә яраҡлаша, йә яраҡлаша алмай..  Был спектакльдә бер генә герой Мәүлит ролен, Башҡортостандың халыҡ артисы Алмас Амиров уйнаясаҡ. 