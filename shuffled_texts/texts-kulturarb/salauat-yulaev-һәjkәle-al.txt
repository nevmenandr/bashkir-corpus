Башҡортостан йәштәре тәүге осрашыуға 20 майҙа йыйыласаҡ.
“Юлдаш” радиоһы алып барыусылары байрамда ҡатнашыусылар өсөн төрлө уйын-конкурстар әҙерләй. Бөтә донъя Башҡорттар ҡоролтайы Башҡарма комитетының матбуғат хеҙмәтенән хәбәр итеүҙәренсә, Өфөлә Салауат Юлаев һәйкәле алдындағы майҙанда студенттарҙың “Киске уйын” тип аталған осрашыу марафоны ойошторола.  Сара киске сәғәт 6-ла башлана.  Республиканың Йәш яҡташтар ассоциацияһы Башҡортостанда Экология һәм айырым һаҡланған тәбиғәт биләмәләре йылына арналған эко-квест үткәрә.  Артабан “Киске уйын”ды октябрь аҙағына тиклем айына ике тапҡыр уҙғарыу күҙаллана.
  Башҡорт эстрадаһы йондоҙҙары ҡатнашлығында концерт көтөлә. 