 Сарала журналист, шағирә, Башҡортостандың атҡаҙанған матбуғат һәм киң мәғлүмәт хеҙмәткәре Рәзилә Низамованың «Заман сулышы» (баҫма татар телендә) китабының исем туйы үткәрелә.
 Байрамда автор һәм ошо йыйынтыҡҡа ингән абруйлы әңгәмәселәр - дәүләт эшмәкәрҙәре, ғалимдар, табиптар, яҙыусылар, шағирҙар, сәхнә йондоҙҙары, уҡытыусылар, ер хеҙмәтсәндәре менән осрашыу көтөлә.    Иртәгә-17 апрелдә Зәйнәб Биишева исемендәге Башҡортостан «Китап» нәшриәте әҙәбиәт, йыр-моң һөйөүселәрҙе, ҡәләм тибрәтеүселәрҙе «Иңдәремдә заман хәстәре» исемле «Автограф көнө»нә саҡыра.  Сара нәшриәттең (Октябрь проспекты, 2) тамашасылар залында сәғәт 14.00 башлана.