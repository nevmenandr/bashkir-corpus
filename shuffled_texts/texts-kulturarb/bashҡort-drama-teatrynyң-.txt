Ижади составты Башҡортостандың мәҙәниәт министры урынбаҫары Рәнис Алтынбаев һәм Мәҙәниәт хеҙмәткәрҙәре профсоюзы комитеты рәйесе Александр Кузьменко ҡотланы. Тамашасыларға Гүзәл Яхина әҫәре буйынса сәхнәләштерелгән “Зөләйха күҙҙәрен аса” спектакле тәҡдим ителә.
 
  Мәжит Ғафури исемендәге Башҡорт дәүләт академия драма театры труппаһы йәйге ялдан һуң эшкә сыҡты.  Театрҙың художество етәксеһе Олег Ханов яңы, 99-сы миҙгелгә ижади пландар хаҡында һөйләне. Режиссерҙар Айрат Абушахманов һәм Азат Нәҙерғолов та яңы спектакль әҙерләй.   Ул “Урал Батыр” дастанын сәхнәләштерә.  Оҙаҡламай театрҙың төп бинаһы капиталь ремонтка ябыла.  4 октябрҙә театрҙа яңы ижад миҙгеле асыла.  Артистар һәм режиссерҙар яңы миҙгелгә уй-ниәттәре менән уртаҡлашты.  Сентябрҙә Өфөгә яҡут режиссеры Андрей Борисовтың килеүе көтөлә. 