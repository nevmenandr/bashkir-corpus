Концерт  Башҡорт ҡатын-ҡыҙҙары йәмғиәте һәм «Башҡортостан Республикаһы Сәсәндәр үҙәге» фольклорын үҫтереү буйынса автономиялы коммерцияға ҡарамаған ойошма ярҙамында ойошторола. Сарала Рәсәйҙә һәм республикала күренекле ғалим-сәсән, Салауат Юлаев ордены кавалеры, Халыҡ-ара аҡындар, дастансылар бәйгеһе, «Рәсәй тауыштары» бөтә Рәсәй конкурсы лауреаты Розалиә Солтангәрәева һәм М.Аҡмулла исемендәге Башҡорт дәүләт педагогия университеты янындағы Сәсәндәр мәктәбенән уңың уҡыусылары: Башҡортостан Республикаһының атҡаҙанған артисы Илшат Мөслимов (скрипка), халыҡ-ара һәм бөтә Рәсәй конкурстары лауреаты Гүзәл Үмәрғәлина (думбыра), «Мираҫ» йыр һәм бейеү ансамбле солисы Зәлиә Ғәниәтуллина (ҡыл-ҡумыҙ), Рөстәм Ғүмәров, Байрас Күсәрбаев (ҡурай), Иршат Ильясов (думбыра), Сәнғәт училищеһының думбырасылар ансамбле, йырсылар ҡатнашасаҡ. Башҡортостан Республикаһы ойошторолоуҙың 100 йыллығына һәм 2020 йылғы Бөтә донъя Фольклориадаһына арналған тамаша 26 мартта, Республика халыҡ ижады үҙәгенең Мәҙәниәт йортонда уҙасаҡ. Сара сәғәт 19.00 башлана. 