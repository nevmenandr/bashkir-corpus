Өсөнсө тапҡыр үткән, хәҙер инде матур йолаға әйләнгән сара райондың мәҙәни тормошондағы төп ваҡиғаларҙың береһенә әйләнде.    Февралдә үк башланған конкурстың һайлап алыу турында бәйгелә ҡатнашырға теләгән 35 ҡыҙ араһынан сибәр, аҡыллы, нәзәкәтле, ғөмүмән, һәр яҡлап та камил 9 башҡорт ҡыҙы конкурстың финалына килеп етте.  “Ғаиләм - ул мин” конкурсында гүзәлдәр үҙҙәре менән генә түгел, тыуған ауылы, йорто, ғаиләһе, ауылдаштары, матур йолалары менән яҡындан таныштырҙы, яратҡан шөғөлдәре тура һында һөйләне.   Алып барыусылар Лилиә Дәүләтбаева һәм Азат Баҡыев конкурс башланыуын иғлан итеү менән талғын көй аҫтында, бағыусылар тәҡдим иткән сағыу милли күлдәк-камзулдарҙа береһенән-береһе сибәр, тәүәккәл 9 башҡорт һылыуы матур биҙәлгән сәхнәгә сығып теҙелде.  Тамашасы ла, зал тултырып, райондың иң гүзәл, ҡыйыу, матур ҡыҙҙарын күрергә йыйылған.  Быйылғы Ғаилә йылын иҫәпкә алып, СТС каналы хеҙмәткәрҙәре ярҙамында видеороликтар төшөрөлдө.  Таныштырыу ҙа быйыл башҡа йылдарҙан айырмалы, үҙенсәлекле булды.  Ойоштороусылар ҙа, ә улар - Йәштәрҙең ял үҙәге һәм муниципаль райондың Йәштәр сәйәсәте, физкультура һәм спорт бүлеге сараны мауыҡтырғыс итеп үткәреү өсөн бар көсөн һалған, йәнләндерергә тырышҡан.  Теләүселәр бәйгелә ҡатнашҡан ҡыҙҙар менән “Бәйләнештә” социаль төркөмөнә ҡуйылған фотоһүрәттәре аша таныша алды һәм үҙенә оҡшаған һылыуҡай өсөн тауышын бирҙе.  Былар барыһы ла, әлбиттә, финал бәйгеһендә күренде.  Гүзәлдәрҙе тамашасы, көйәрмәндәр ҙә алҡыштар менән ҡаршы алды.   Белорет ҡалаһының  Мәҙәниәт һарайында финалға сыҡҡан 16-23 йәшлек башҡорт ҡыҙҙары таж өсөн һынау тотто.  Хореография, дефиле һәм башҡа оҫталыҡ дәрестәре, фотосессиялар сәхнәлә үҙҙәрен нисек тотоу серҙәрен өйрәткән, гүзәлдәрҙә ышаныс уятҡан.  Тәүҙә ҡыҙҙар үҙҙәре менән таныштырҙы.  Күптән түгел Белорет ҡалаһында  “Һылыуҡай-2018” муниципаль гүзәллек бәйгеһе үтте.  Был көндө муниципаль конкурс матурлыҡҡа әйҙәгән, тәбиғәт йоҡонан уянған яҙ айында күңелдәрҙе тағы ла елкендереп ебәргән сағыу шоу-тамашаға әйләнде.   