Юниор.  Конкурс йомғаҡтары буйынса «Салауат» бейеү академияһы балалары халыҡ-ара фестивалдәрҙең береһендә ҡатнашыу өсөн Санкт-Петербургка саҡырыу алды.  Хөсәйен Әхмәтов исемендәге Башҡорт дәүләт филармонияһында эшләп килгән «Салауат» балалар бейеү академияһы X «Сиктәр юҡ.  2018» халыҡ-ара балалар һәм үҫмерҙәр милли ижады фестиваль-конкурсында Гран-при яуланы.  Академия тәрбиәләнеүсеһе Салауат Бакиров фестивалдең иң яҡшы солисы тип танылды. Был номинацияла һәм йәш категорияһында тотош Рәсәйҙән, яҡын, алыҫ сит илдәрҙән 50-нән ашыу коллектив ҡатнашты. Балалар академияһының уртаса йәш төркөмө мордваларҙың «Вадря» («Һәйбәт») һәм «Ерән саптар» башҡорт бейеүен тәҡдим итте.  Ансамбль етәкселәре-Маргарита Ғәндәлипова һәм Рөстәм Ғәндәлипов. Фестиваль Абхазия Республикаһының Багрипш ҡасабаһында уҙҙы. 