Башҡортостанда район һәм ҡала хакимиәте  хеҙмәткәрҙәре тиҙҙән махсус формала йөрөй башлаясаҡ.  Костюмдар ҡара-көрән төҫтәге туҡыманан тегелә, хеҙмәткәрҙең вазифаһына һәм разрядына ҡарап, погондар ҙа тағыласаҡ.  Алдан уйланылғанса, чиновниктар­ҙың  бер нисә төр формаһы буласаҡ, байрам-тантаналарға, көндәлек эшкә һәм ҡырға, баҫыуға сыҡҡанда кейә торғаны.   Башҡортостан Республикаһы  муниципаль берекмәләр советы ассоциацияһы идаралығы шундай ҡарар ҡабул итте.    Иглин ра­йоны хакимиәте был яңылыҡты иң беренселәрҙән булып күтәреп алды.  Кейемдәр  урындағы бюджет иҫәбенә тегеләсәк. Башҡа райондар араһында ла был идеяны хуплаусылар бар.   Әммә форма индереү-индермәүҙе һәр район етәкселеге айырым хәл итә.  Йәғни һәр чиновниктың алты костюмы буласаҡ.  Улар формаларҙың эскиздарын да әҙерләгән. 