Гуманитар хеҙмәттәшлектең юл картаһында  ете сара һәм ике тәҡдим бар. Һүҙ “Вол­га – Янцзы” форматындағы, йәғни Волга буйы федераль округы төбәктәре һәм Янцзы йылғаһының юғары, урта ағымы провинцияларының сауҙа-иҡтисади һәм гуманитар хеҙмәттәшлеге хаҡында.  Ул былтыр баш­лан­ғайны.  Өфөлә үтәсәк Шанхай хеҙмәттәшлек ойошмаһы саммиты барышында ҡатнашыусыларҙың Волга буйы федераль округы төбәктәре етәкселәре менән осрашыуы күҙаллана.  Ошо көндәрҙә лә яҡтар осрашып, сауҙа-иҡтисади һәм гуманитар өлкәләрҙә хеҙмәттәшлек тураһындағы протоколға ҡул ҡуйҙы.
«Волга – Янцзы» форматында Башҡортостан һәм Янцзы төбәктәре араһында 30 контракт һәм килешеү төҙөлгән.  Рәсәй һәм уның төбәктәре һуңғы йылдарҙа Ҡытай менән бәйләнешен нығыт­ҡандан-нығыта.  Башҡортос­тан да был йәһәттән әүҙем эшләй –  Ҡытай провинциялары менән байтаҡ килешеү төҙөгән. Инвестиция проекттары исемлегенә биш проект һәм республиканан 31 тәҡдим индерелгән. 