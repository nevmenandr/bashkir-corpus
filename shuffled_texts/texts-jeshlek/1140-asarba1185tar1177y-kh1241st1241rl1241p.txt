Йәшәр урыны булмаған кешеләргә ярҙам итеүсе республика үҙәгендә 39 койка-урын бар.  Һуңғы ваҡытта үҙәк ярҙамында 500 асарбаҡ ҡәҙимге тормошҡа ҡайтарылған.  Өфөнөң Колгуев урамында билдәле йәшәү урыны булмаған кешеләргә ярҙам итеү өсөн ойошторолған Республика үҙәге бар. Ҡағиҙә буйынса, бында тәүлек әйләнәһенә ҡарттар ғына йәшәй ала, әммә үҙәктә бәләгә ҡалған, ауырымаған бөтә кешеләрҙе лә ҡабул итәләр.  Ә инде ҡарауһыҙ ҡалған оло йәштәгеләр ҡарттар йорттарына урынлаштырылған. Үҙәктә  кешеләргә көнөнә тиҙ әҙерләнә торған аш, картуф, кеҫәл, сәй-шәкәр, бер банка тушенка бирәләр. Ойошма уларға  яңы паспорт, страховкалау һәм медицина полистары юллаған.  Быға тиклем урамда йөрөгән кешеләрҙең күбеһе эшкә урынлашҡан, хатта ғаилә ҡорғандары ла бар. 