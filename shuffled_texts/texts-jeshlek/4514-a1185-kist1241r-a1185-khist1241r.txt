Моңло йырҙар билдәле шағирҙарҙың лирик шиғырҙары менән дә үрелеп барасаҡ. Йәш саҡта һөйәбеҙ, һөйөләбеҙ, ғишыҡ утында янабыҙ.  Ана шул тәүге һөйөү хистәрендә йырҙар ярала, мөхәббәт тойғолары йырҙарҙа сағыла.  Э. ХАФИЗОВА. Тамашасы һағынып көтөп алған һүҙ оҫтаһы, Башҡортостандың халыҡ артисткаһы Әнисә Яхинаның да сәхнәгә сығыуы көтөлә.  3 – 5 ғинуарҙа Хөсәйен Әхмәтов исемендәге Башҡорт дәүләт филармонияһы тамашасыларына «Аҡ кистәр, аҡ хистәр» исемле ретро йырҙарҙан торған концерт бүләк итә.  Флүрә Килдейәрова, Нәзифә Ҡадирова, Фәдис Ғәниев, Лилиә Биктимерова, Фидан Ғафаров, Әлфиә Юлсурина, Әнисә Яхина кеүек күптән инде тамашасы һөйөүен яулаған билдәле артистарҙың сығышы күңелегеҙгә хуш килер.  Яңы 2010 йылды ҡаршылағанда ретро йырҙарҙы тыңлап, яҡты хәтирәләргә бирелеп, гүзәл йәшлек йылдарына бер әйләнеп ҡайтҡандай булырһығыҙ.  Беренсе мөхәббәт, күңелле йәшлек йылдары хаҡындағы матур, йөкмәткеле  йырҙар «Аҡ кистәр – аҡ хистәр» концертында яңғыраясаҡ та инде.  Ҡышҡы аҡ кистәрҙең береһе һеҙҙең күңел түрендә матур уйҙар тыуҙырып, аҡ хистәр бүләк итеп, йәшлек ауазы булып мәңге һаҡланыр, тигән ышаныста ҡалабыҙ.
 Әнисә Алтынтимер ҡыҙы был сағыу тамашаның режиссеры ла. Ҡаҙан ҡалаһынан киләсәк махсус ҡунаҡтар – Айгөл Һағынбаева менән Филүс Ҡаһировтарҙың сығышы ла сағыу булмаҡсы.  Иң яҡты дәүер йәшлеккә тура килә.  Ниндәй генә йыр булмаһын: тыуған илде данлаумы, тыуған ереңде һағыныумы – быларҙың барыһы ла һинең йәшлек хәтирәләре.