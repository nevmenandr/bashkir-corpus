Яҡташыбыҙ билдәле спортсы, көрәшсе, башҡорт батыры булып танылған атаһы Харис Йосоповтың сәләмәт тормош өсөн һалған тырышлығын дауам итә.  Марсель Йосоповтың Бөтә Рәсәй билбаулы көрәш федерацияһына булышлыҡ итеүе лә һоҡланыуға лайыҡ. Республиканың бик күп мәктәбенә Марсель Йосопов исеменән күнекмәләр өсөн көрәш балаҫтары тапшырылды һәм был эш дауам итә. Рәсәй  Дәүләт Думаһы Рәйесе Сергей Нарышкин Башҡор­тостандан һайланған депутат Марсель Йосоповтың эшмәкәрлеген Рәхмәт хаты менән билдәләне. Марсель Харис улы республиканың социаль әһәмиәттәге программаларын бойомға ашырыуға ҙур өлөш индерә.  Тағы ла шуныһы: депутат “Яҡшы эштәр килтергән шатлыҡ” хәйриә акцияһын да ойошторған.  Яҡташыбыҙға артабан да уңышлы эштәр, һаулыҡ, ғаилә именлеге теләйбеҙ! Ошо сара барышында  балалар йорттары тәрбиәләнеүселәре, үҫмерҙәр клубтарында шөғөлләнеүселәр, волонтерҙар, йәштәр хәрәкәттәре активистары, студенттар ялын мәҙәни юҫыҡта үткәреүгә ирешкән – спектаклдәргә, концерт-фильм­дарға барғандар, күмәк спорт ярыштарында ҡатнашҡандар. Тап парламентарий башланғысы менән Башҡор­тостанда “Сәләмәт тормош өсөн көрәш” акцияһы ойошторолдо, район-ҡалаларҙа “Сәләмәт тәндә – сәләмәт рух” темаһына “түңәрәк өҫтәл”дәр, тренерҙар өсөн семинарҙар, милли көрәш буйынса асыҡ беренселектәр йыш үтеп тора.  Дәүләт Думаһы Рәйесе Сергей Нарышкиндың Рәхмәт хатында депутаттың Рәсәй парламентаризмын үҫтереүгә ҙур өлөш индереүе, ҡануниәт эшмәкәрлегендә әүҙемлеге һыҙыҡ өҫтөнә алына.
