РФ Енәйәт-процессуаль кодексының 56-сы статьяһында шаһиттар­ҙың хоҡуҡтары аныҡ билдәләнгән.  Кәрәк осраҡта шаһит бушлай тәржемәсе ролен дә файҙалана ала, уға һүҙен кире алыуын белдерә ала, күрһәтмәләрҙе туған телдә йәки үҙе белгән телдә бирә ала.  Был һорау алыу протоколына индерелергә тейеш. Шаһиттың һорау алыуға адвокат менән килеү хоҡуғы ла бар.  Шаһит үҙенә, тормош иптәшенә, башҡа туғандарына (ата-әсәһе, балалары, уллыҡҡа алыусылары, ир һәм ҡыҙ туғандары, бабайы, инәһе, ейәндәре) ҡаршы күрһәтмә биреүҙән баш тартырға хоҡуҡлы.
 Шаһит күрһәтмә биреүгә риза булған осраҡта, ул күрһәт­мәләр­ҙе енәйәт эше буйынса, хатта һуңынан баш тартҡан осраҡта ла, дәлил булараҡ файҙаланыу мөмкинлеге иҫкәртелергә тейеш.  Шаһит һорау алыу­сыға, тикшереүгә, прокурор һәм судьяға үтенесен белдерә, уларҙың ғәмәлдәренә һәм ҡарарҙарына йә сара күрмәүенә ялыу бирергә мөмкин.  Был осраҡта адвокат менән юридик ярҙам күрһәтеүгә килешеү төҙөлә.  Уға ярашлы рәүештә, енәйәт эшен тикшереүгә һәм хәл итеүгә әһәмиәте булған ниндәй ҙә булһа хәл-ваҡиғалар билдәле булһа, күрһәтмәләр биреү өсөн саҡырылған кеше шаһит тип иҫәпләнә.  Һорау алыу тамамлағандан һуң адвокат шаһиттың хоҡуҡтарын һәм законлы мәнфәғәттәрен боҙоу тураһында белдерә ала. 