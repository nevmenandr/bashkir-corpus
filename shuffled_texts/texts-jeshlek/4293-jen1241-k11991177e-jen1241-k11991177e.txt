Мәҫәлән, «Боронғо кәсепселекте – йоҡа туҡылған башҡорт дебет шәле традицияларын һаҡлаған өсөн», «Башҡорт дебет шәле традицияларын һаҡлаған һәм үҫтергән өсөн» номинациялары һәр шәлсе нәҫел-нәсәбенә генә хас үҙенсәлектәрҙе лә, халыҡ кәсепселеге үҙенсәлектәрен дә һаҡлап, быуындан-быуынға тапшырыуҙы билдәләне.  Ни өсөн тигәндә, шәл һатып  алыусы ҡулына тауар йөҙөндә килеп эләккәнсе кеше ҡулы аша күпме эшкәрмә үтә.  Хаҡты баҙар ҡуя, тиҙәр  Ейәнсура яҡтарында.  Конкурстың шәхси шәлселәр араһында ла, ижади командалар араһында ла ойошторолоуы бик фәһемле.  Шулай итеп, беренсе урын алған ейәнсуралар, икенсе урынды эләктергән федоровкалар һәм өсөнсө урынға сыҡҡан көйөргәҙеләр менән миәкәләр ҙә оҫта шәлсе исеменә лайыҡ булыуҙары менән лайыҡлы рәүештә ғорурлана ала.  Сөнки «район командаһы» тигән төшөнсә лә кешеләрҙе ныҡ ойоштороу, туплау һәләтенә эйә, һәр район вәкилендә ватансылыҡ рухы уята.  Һиңә оҡшағандың – миңә, миңә оҡшағандың һиңә оҡшамауы бар.  Күргәҙмәлә ҡатнашыусылар күп булған һымаҡ, быйыл конкурстың номинациялары ла байтаҡ булды.  Дебет шәл даны, киләсәктә республика, ил сиктәренән үтеп, бөтә донъяны яулап алырына ышанғы килә.
 Республика дебет шәл күргәҙмә-йәрминкәһе лә өфөләрҙең көнкүрешендә ныҡлы урын алды.  Йыл һайын ҡыш башында Ҡала мәҙәниәт йортонда ойошторолған дебет шәл күргәҙмә-йәрминкәһен түҙемһеҙләнеп көтөп ала баш ҡала ҡатын-ҡыҙҙары.  Һәр эш үҙенсә матур, үҙенсә ҡиммәт.  Әйткәндәй, быйыл да ейәнсуралар үҙ маркаһын төшөрмәне: гран-приҙы районда йәштән «шәлдең ҡонон ҡоя» тигән исем алған Фирүзә Кәлиева  – «Селтәрле шәл» номинацияһында, ә Федоровка районынан  Мөнирә Маликова «Дебет шәл» номинацияһында еңеү яуланы. Кәзә өҫтөндәге дебет тунды шәл хәленә килтергәнсе ете ҡат тирең, ете ҡат күҙ нурҙарың түгелгәнен оноторға ярамай.  Берәү болоттай ҙур һәм ҡалын шәл һораһа, икенсе берәү бәләкәйерәген һәм йоҡарағын эҙләй.  Бик һирәк һатып алыусылар шәлде биҙәгенә һәм теленә ҡарап һайлай.     Теленә, тип әйтеүем шунан: ейәнсуралар шәл сите телдәрен ваҡ-ваҡ, нескә итеп бәйләһә, Өфөгә яҡын райондарҙың шәлселәренең тел тигәндәре бейәләй хәтлем.  Быйылғы республика дебет шәл күргәҙмә-йәрминкәһендәге шәл һәм паутинкаларҙың, косынкаларҙың, шарф һәм палантиндарҙың төрлөлөгөнән Өфө ҡатын-ҡыҙҙарының ғына түгел, ә жюри ағзаларының да  күҙҙәре уйнаны.  Хәйер, зауыҡ тигәнең бик бәхәсле төшөнсә инде ул.   Рәшиҙә МӘХИЙӘНОВА. Баш ҡалабыҙ халҡы һәр яңылыҡты элеп алырға һәм уны матур йолаға әүерелдерергә генә тора.  Шуныһы ҡыҙыҡ: дебет шәлдең йылылығын, йомшаҡлығын үҙ тәнендә тойған инәй-апайҙарҙың хәҙер шәлгә ҡарата үҙ зауығы һәм талабы барлыҡҡа килде: кемгәлер – аҡһыл, икенселәргә – көрәнһыу, өсөнсөләргә ҡараһыу шәл кәрәк.  Ә «Иң яҡшы мәҙәниәт бүлеге начальнигына – традицион нәфис кәсепселекте – башҡорт дебет шәлен пропагандалаған өсөн» номинацияһы иһә үҙ районында дебет шәл бәйләүселәрҙе ойоштора, туплай белеүҙәрен баһаланы.  Башҡорт дебет шәленең баһаһы түбән булырға тейеш түгел! 