Башҡортостан Республикаһы Президенты Мортаза Рәхимов «Башҡортостан Республикаһында  санатор-курорт комплексын үҫтереүгә һәм курорт эшен үҫтереү стратегияһын эшләүгә индергән ҙур хеҙмәт өлөшө өсөн» Бөтә Рәсәй «Шифахана – 2009» форумының дипломы һәм махсус призы менән бүләкләнде.  Форум Һамар өлкәһендә үтте.  Әйткәндәй, ул «Минераль һыуҙарҙы һауыттарға тултырыу һәм дауалау ләмен ҡаптарға тултырыу буйынса иң яҡшы предприятие» һәм «Иң яҡшы үҙешмәкәр түңәрәк коллективы» номинацияларында ла юғары наградалар менән баһаланды.  «Красноусол», «Йәшел сауҡалыҡ», «Йоматау», «Асы», «Яҡтыкүл»  шифаханалары ла  күп кенә номинация приздарына лайыҡ булды. 
«Башинформ». Форумда билдәләнеүенсә, Баш-ҡортостандың рекреацион системаһы быйылғы форумдың лидерҙарының береһе тип танылды.  Республика башлығы форумдың бындай юғары наградаһына лайыҡ булған берҙән-бер етәксе  булды. Мәҫәлән, «Янғантау» санаторийы, үҙенең юғары статусын өсөнсө тапҡыр раҫлап, еңеүсе тип танылды һәм «Рәсәйҙең иң яҡшы шифаханаһы» номинацияһында алтын миҙал яуланы. 