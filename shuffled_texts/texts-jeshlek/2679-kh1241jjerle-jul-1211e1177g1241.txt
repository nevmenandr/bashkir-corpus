 Унда Күгәрсен районының  90-сы  һөнәри белем биреү лицейы, Көйөргәҙе районының Маяҡ ҡасабаһындағы 100-сө, Баймаҡтағы 105-се, Шарандағы  148-се һөнәри белем  биреү училищеһының инженер-педагогтары Ләлә Ғәлимова, Михаил Румянцев, Сәмиғулла Йәнбәков, Евгений Докин, Юрий Багров, Сәриә Хөсәйеновалар ҡатнашты.  Бәйгеселәр үҙҙәренең теория белемен 30 һорауҙан торған тесҡа  яуап биреп раҫланы. Жюри ағзалары  һәр эште  ентекле баһаланы.  Бәйгелә Өфө районының Михайловка училищеһының 9-сы  төркөмө, йәғни буласаҡ умартасылар, «С»  категориялы  водителдәр «Иң  шәп умартасы»  дәрәжәһенә көс һынашты.   Унда  барлығы  ун ике уҡыусы ҡатнашты.  Ҡатнашыусыларҙың иң йәше – Өфө районының Чесноковка  ауылынан Антон Бочкарев, иң өлкән бәйгесе  Мөнир Төхвәтуллин ине.  Бәйгелә «Иң шәп белемле умартасы» дәрәжәһенә, 86 мәрәй йыйып, Күгәрсен районының Йомағужа ҡасабаһынан Данир Мусин  эйә булды.  Йәүҙәт ӘХТӘМОВ. 
 Еңеүселәргә – дипломдар, Маҡтау ҡағыҙы – Шөһрәтнамәләр, ҡиммәтле бүләктәр,  ә ҡатнашыусыларға  иҫтәлекле  бүләктәр тапшырылды.  БашҠортостан мәғарифты үҫтереү институтының  башланғыс һөнәри белем биреү кафедраһы Өфө районының Михайловка  ауылындағы  83-сө  һөнәрселек училищеһы базаһында «Буласаҡ умартасыларҙы  һөнәри бәйгегә әҙерләү»  темаһына семинар-кәңәшмә уҙғарҙы.  Шулай итеп, башланғыс  һөнәри  белем биреү учреждениеларының умартасылыҡ серҙәренә өйрәтеү-селәре  миҙгел алдынан коллегалары менән үҙ тәжрибәһен  уртаҡлашты.  Ысынында  иһә уҡыу йорттары умарталыҡтарының күстәре һәм  һәр күстең  продуктлылығын иҫәпкә алыу бәйгеселәрҙең бәҫен  күтәрҙе.  Бөтә донъяны  финанс көрсөгө ялмағанда солоҡсолоҡ-умартасылыҡтың борон-борондан ата-бабаларыбыҙҙың ҡотайтыр  кәсебе  икәнен онотмаһаҡ ине.
 Әйткәндәй,  был уҡыу йортонда республикабыҙҙың төрлө төбәктәренән белем алалар.  Семинарҙа ҡатнашыусылар «түңәрәк  өҫтәл»дә «Һөнәри белем  биреү учреждениеларында умартасылар бәйгеһен уҙғарыу  механизмын камиллаштырыу» темаһы          буйынса фекер алышты. 84,5 мәрәй  менән II урынды Ейәнсура районының Сәғит ауылынан Илгизәр Хәмиҙуллин, 80,5 мәрәй менән III урынды Баймаҡ  районының Төрөкмән ауылынан Зөфәр Исрафилов яуланы. 