Ағымдағы йыл Илеш районы халҡы өсөн күркәм даталарға бай.  Зифа  ФӘТХУЛЛИНА. Илеш ерендә үткән Фәтихов исемендәге гармунсылар байрамы муниципаль район хакимиәте тарафынан ойошторолоп, унда төбәктең  йөҙләгән гармунсыһы ҡатнашты.   Гармунсыларҙы барлау, боронғо милли көйҙәребеҙҙе халыҡ күңеленә еткереү, яңы таланттар асыу маҡсатында уҙғарылған байрам йыр-бейеү менән үрелеп барҙы.  Фестивалдә муниципаль район хакимиәте башлығы урынбаҫары Рубин Ғәлимов сығыш яһап, гармунсылар араһында «Иң яҡшы гармунсы», «Иң яҡшы баянсы» һәм «Иң яҡшы тальянсы»  конкурстарын иғлан итте.  Сәхнәлә милли көйҙәребеҙҙе, уларҙың үҙенә генә хас үҙәк өҙгөс моңон, һүнгән күңелдәрҙе лә елкендерерлек дәртте, һағыштарҙы баҫырлыҡ итеп гармунды йәнләндерә белгән оҫталарға халыҡ ҙур рәхмәт әйтеп таралышты.
 Сарала төрлө быуын кешеләре өҙҙөрөп гармун моңдарын яңғыратты, халыҡ оҫта гармунсылар менән танышты, гармун тураһында шиғырҙар, йырҙар тыңлап кинәнде.  Илеш районы. Байрамға тағы ла йәм өҫтәп, республикабыҙҙың мәшһүр баянсылары һәм тальянсылары ла килгәйне.  Валерий Закиров етәкселегендәге баянсылар ансамбле, ветерандар башҡарыуында милли көйҙәр, БР-ҙың атҡаҙанған ауыл хужалығы хеҙмәткәре Йөҙбикә Миңлебаева менән Андрей Васюткин яңғыратҡан мари халыҡ көйҙәре, Ришат Абдуллин етәкселегендәге тальянсылар ансамбле, Юнир һәм Мөнир Әхмәтовтарҙың дуэты, БР-ҙың атҡаҙанған мәҙәниәт хеҙмәткәре Ғилмулла Ғабдуллин етәкселегендәге хромкала уйнаусылар ансамбле, БР-ҙың атҡаҙанған мәҙәниәт хеҙмәткәре Рәсилә Басирова етәкселек иткән ҡатын-ҡыҙ гармунсылар төркөмө, аталы-уллы Илдар һәм Илнар Шәрә­фет­диновтарҙың дуэты, башҡа ҡатнашыусылар­ҙың һыҙҙырып уйнауы тыуған төйәгебеҙҙе гармун моңдарына тултырҙы.  Бәйге йыл әйләнәһендә дауам итеп, еңеүселәр көҙгө гармун байрамында билдәләнәсәк.  Яҡташтарыбыҙ, БР-ҙың атҡаҙанған артисы, оҫта гармунсы Хәлит Фәтихов, Нефтекама филармонияһы тальянсыһы Риҙәл Фәтхиев халҡыбыҙҙың яратҡан көйҙәрен ҙур оҫталыҡ менән башҡарҙы. Ә инде район тарихында беренсе тапҡыр «Уйна, гармун, тынма, гармун!»  гармунсылар фестивален үткәреү үтә лә шатлыҡлы ваҡиға булды. Боронғо халыҡ көйҙәре –  һалмаҡ көйҙәргә, унан дәртле бейеү көйҙәренә күсеп, туҡтамай  ағылды ла ағылды.  Берен­сенән, Бөйөк Еңеүҙең 65 йыллығын, икенсенән, райондың 75 йыллығын ҡаршылау уңайынан байрам саралары уҙа. 