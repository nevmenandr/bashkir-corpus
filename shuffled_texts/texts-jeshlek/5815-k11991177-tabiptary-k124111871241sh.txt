Өфөлә бөтәбеҙ өсөн дә мөһим, мәртәбәле сара – офтальмологтар­ҙың Тюбинген курстары ойошторолдо.  Мәжит Ғафури исемендәге Башҡорт дәүләт драма театры бинаһында уҙған был сара быйыл 80-се тапҡыр үтә.  Тюбинген курстары 1989 йылдан алып инде 21-се йыл ойошторола.   Тик күпселек операцияларҙың бер нисә сәғәт дауам итеүе, һөйләшеүҙең темаһына тура килгән диагнозлы ауырыуҙы тиҙ генә табып булмауы арҡаһында видеоматериалдар ғына ҡулланыу уңайлыраҡ булып сыға. Ә инде остаздарын тыңларға Башҡортостандың райондары һәм күрше төбәктәребеҙҙән 200-ләгән табип йыйылды. Европа һәм Азияның алдынғы офтальмологтары үҙҙәре яһаған һуңғы ҡатмарлы операциялар, яңы, заманса технологияларҙы ғәмәлдә ҡулланыу, күҙҙең төҙөлөшө кеүек темаларға етди һөйләшеү-кәңәшләшеүҙәр алып бара.  Әлбиттә, шул тиклем офтальмологтар йыйылған урында кемгә лә булһа операция яһау, бергәләп кәңәшләшеү отошло булыр ине.  Бер үк ваҡытта экрандарҙан операция ваҡытында күҙҙең нимәләр кисереүен күрһәтәләр.  Курстарҙа лекция уҡыу өсөн Башҡортостан, Рәсәй, Германия, Бөйөк Британия, Япониянан иң шәп лектор-офтальмологтар килгән.  Ҡай саҡ был курстар йылына унар тапҡыр үткәрелә.  Башҡортостандан тыш, Исландия, Франция, Ҡытай, Греция, Германия кеүек сит илдәрҙә лә офтальмологтар был курстарға әүҙем йөрөй.