Быйыл ул Өфө статистика, информатика, иҫәп-хисап техникаһы колледжының I курсын тик яҡшы билдәләргә генә тамамланы. Ата-әсәһенең, туғандарының ҙур ғорурлығы ул. Аделя район, республика кимәлендәге әллә  күпме бәйгелә, ғилми конференцияла ҡатнашып, призлы урындар яулаған, дипломдарға лайыҡ булған.  Аделяның тормошта, һис шикһеҙ, үҙ урынын табырына, халҡыбыҙға кәрәкле шәхес булырына ышанам.  Итәғәтле, алсаҡ күңелле, ярҙамсыл булғанға күрә, Аделяны дуҫтары ла ярата.  Мәктәптә уҡығанында Шатлыҡ халыҡ бейеү ансамблендә шөғөлләнгән Аделя колледждың бейеү ансамбле солисткаһы булараҡ та конкурстарҙа призлы урындар алырға ла, колледж тормошонда әүҙемлеге өсөн Маҡтау ҡағыҙҙары менән бүләкләнергә лә өлгөргән.  Йәшел ҡаурый Бөтә Рәсәй бәйгеһендә II урын яулауы – ҙур уңыштарының береһе.  
 Һылыу ҡыҙҙың шиғырҙар яҙыуын, ҡул эштәренә оҫта булыуын иҫәпкә алғанда, заманса башҡорт ҡыҙҙары шулай булалыр, тип уйлап ҡуяһың. Динара ӘХМӘТОВА. Билдәле шәхестәре менән дан тотҡан, күлдәргә бай Әбйәлил районы һылыуы Аделя Хөснөтдинова бәләкәйҙән сәнғәткә ғашиҡ: бейей ҙә, бейеүҙәр ҙә ижад итә. 