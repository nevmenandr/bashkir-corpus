Диңгеҙ балығын ҡыҙҙырырҙан   30 – 40 минут алда бер аҙ шәкәр һипһәң, ул тәмлерәк булыр. Итте бер нисә сәғәт һөттә тотһаң, йомшағыраҡ булып бешә.
 Балыҡ ҡыҙҙырғанда   аш-һыу бүлмәһендә  тәмһеҙ еҫ таралмаһын  өсөн табаға сей картуф  киҫәге  һалығыҙ.
 Ҡыҙҙырғанда  балыҡ таралмаһын  өсөн уны  әҙерләргә 15  минут ҡалғас тоҙларға кәрәк.
 Балыҡты ҡыҙҙырыр алдынан ҡайнар  майға бер аҙ тоҙ  өҫтәһәң,  кетерләп торор.
 Тәңкәләре  еңел  ҡупһын өсөн  балыҡты  башта  ҡайнап торған һыуға һалырға,  аҙаҡ  һеркә ҡушылған йылымыс һыуҙа тоторға кәрәк.
 Балыҡты ҡыҙҙырыр алдынан  таҫтамал менән ҡоротоп алһаң,  алһыу  төҫкә  инер.