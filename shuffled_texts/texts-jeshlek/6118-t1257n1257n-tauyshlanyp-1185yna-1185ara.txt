Яңы законға ярашлы, төнөн тынлыҡ һаҡланырға тейешле объекттар һәм биләмәләр исемлеге билдәләнде.   Эш көндәрендә 23 сәғәттән иртәнге 7-гә тиклем ваҡыт араһы, ял һәм байрам көндәрендә 22-нән 9 сәғәткә тиклем арауыҡ төнгө ваҡыт иҫәпләнә. Күп бәхәстәрҙән һуң «Төнгө ваҡытта граждандарҙың тыныслығын һәм тынлыҡты тәьмин итеү тураһында» закон БР Дәүләт Йыйылышы – Ҡоролтай депутаттары тарафынан өсөнсө уҡыуҙа ҡабул ителде. Был исемлеккә торлаҡ йорттар, ятаҡтар, мәғариф һәм һаулыҡ һаҡлау ойошмалары,  шифахана-курорт, физкультура – спорт учреждениелары, балалар майҙансыҡтары, ихаталар, майҙандар, баҡса, дача берләшмәләре, шулай уҡ йәмәғәт транспорты индерелде.  Депутаттар яңы закон республикала төнгө ваҡытта тәртип урынлаштырырға ярҙам итер, тип өмөтләнә. Башҡортостанда төнөн һыҙғырыу тыйылды.  Тәртип боҙоусылар административ яуаплылыҡҡа тарттырыласаҡ.  Хәҙер төндә йырларға, бейергә,  музыкаль инструменттарҙа уйнарға, пиротехника һәм тауыш тыуҙырыусы ҡулайламалар ҡулла­ныр­ға, төҙөлөш һәм ремонт эштәрен башҡарырға ла ярамай. 