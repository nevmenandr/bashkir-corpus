Уның ҡарауы, виноград шарабын, алкоголһеҙ һыра һәм башҡа эсемлектәр етештереү арттырыла.  Рәсәйҙә 1914 йылдың авгусында  Ни­колай II указы менән «ҡоро закон» индерелә, әммә ул 1925 йылда большевиктар тарафынан юҡҡа сығарыла.
1958 йылда вокзалдар территорияһында һәм уның тирәләй, аэропорттарҙа, сәнәғәт предприятиелары, уҡыу йорттары, балалар учреждениелары, дауаханалар, шифаханалар тирәләй, халыҡ күпләп ял иткән урындарҙа араҡы һатыу тыйыла.
1972 йылда СССР-ҙа тәүге тапҡыр алкоголгә ҡаршы көрәш иғлан ителә.  Дауалау-хеҙмәт профилакторийҙары булдырыла, эскеселәр көсләп дауаланыуға ебәрелә.  Тик...  Илдә алкоголле эсемлектәр етештереү ҡырҡа кәметелә, виноград баҡсалары юҡ ителә, алкоголь менән сауҙа итеүсе нөктәләр әҙәйтелә һәм уны сәғәт 14-тән 19-ға тиклем генә һатыу индерелә, иҫерткестәрҙе һатыу бүлектәре башҡаларҙан айырыла. Көслө эсемлектәр етештереү күләме кәметелә, уларға хаҡ арттырыла.  Фильм­дарҙан эскелек күренештәрен сағылдырған өҙөктәр алып ташлана.
1985 йылда Горбачев­тың киң билдәлелек алған алкоголгә ҡаршы кампанияһы башлана.  Был кампанияларҙың береһе лә эскелекте кәметеүгә булышлыҡ итмәй. 45 градустан да көслөрәк алкоголь эсемлеген етештереү тыйыла һәм иҫерткестәрҙе сәғәт 11-ҙән 19-ға тиклем генә һатыу индерелә. 