Силәбе өлкәһе буйынса 
үҙ хәбәрсебеҙ. 26 июндә Арғаяш районында,  милли батырыбыҙҙың тыуыуына 255 йыл тулыуға  арнап, Башҡорт шиғриәте байрамы уҙғарылды. Сара Арғаяш халыҡ театры әҙерләгән   театрлаштырылған тамаша менән асылды.  Бигерәк тә йәш шағир, Арғаяш район әҙәби берекмәһе етәксеһе Айҙар Ишбирҙиндың ҡобайыр башҡарыуы барыһын да таң ҡалдырҙы.  Ошондай сараларҙың милләттәштәребеҙҙә, бигерәк тә йәш быуында туған телебеҙгә һөйөү, халыҡ мәҙәниәте һәм тарихы менән ҡыҙыҡһыныу тәрбиәләүҙә, һис шикһеҙ, роле ҙур. Алып барыусылар тамашасыларҙы Салауат Юлаевтың тормошо һәм ижады менән таныштырҙы, Арғаяш халыҡ театры артистары спектаклдәрҙән өҙөктәр күрһәтте, райондың төрлө мәктәптәренән килгән уҡыусылар батырҙың шиғырҙарын яттан һөйләне. Ә инде Силәбе өлкәһенең Рамаҙан Шәғәлиев, Әлфиә Вәлиева, Мәүлиҙә Ибраһимова, Лилиә Әхмәҙиева кеүек танылған шағирҙарының сығышы байрамға йәм өҫтәне.  Әҙилә САФИУЛЛИНА, Шулай итеп, Силәбе башҡорттары батырыбыҙ һәм  шағирыбыҙ рухы алдында баш эйеп, уны хөрмәтләп иҫкә алды һәм бер ҡасан да онотмаясаҡ.  Лилиә Әхмәҙиева мәғариф идаралығы исеменән башҡорт теле һәм әҙәбиәте буйынса район, өлкә һәм төбәк-ара   олимпиадаларҙа еңеүселәрҙе – 10-сы синыф уҡыусыһы Регина Йыһаншинаны, 11-се синыф уҡыусыһы Гөлшат Ғарипованы һәм уларҙың уҡытыусыларын бүләкләне.  Сара Силәбе өлкәһенең М. Аҡмулла исемендәге әҙәби берекмәһе, Арғаяш районының мәғариф һәм мәҙәниәт идаралыҡтары һәм район башҡорттары ҡоролтайы башҡарма комитеты тарафынан        ойошторолдо.  Арғаяш районы хакимиәте башлығының социаль мәсьәләләр буйынса урынбаҫары Рәшит Хәкимов, йыйылған халыҡты ҡотлап,          район хакимиәте исеменән рәхмәтен белдерҙе.  Салауат ролендә театр артисы һәм етәксеһе Һабил Халиҡов  сығыш яһаны.  Байрам Салауатты  хөрмәтләп иҫкә алыу һәм һәйкәленә сәскәләр һалыу менән тамамланды. Салауат – шиғырҙары халыҡ хәтере һәм яҙма сығанаҡтар аша беҙҙең көндәргә килеп еткән талантлы сәсән-шағир, 1773 – 1775 йылдарҙағы Крәҫтиәндәр һуғышының күренекле сардары, осорҙоң ижтимағи аңын сағылдырыусы аҡыл эйәһе, халҡыбыҙҙың легендар геройы.  Июндең иң матур көндәренең береһендә С. Юлаев һәйкәле янындағы майҙанға бихисап кеше йыйылды.  Учалы яҙыусылар ойошмаһының яуаплы сәркәтибе, Силәбе өлкәһенең М. Аҡмулла исемендәге әҙәби берекмәһе етәксеһе Ҡамса Мортазин, ҡунаҡтарҙы ҡотлап, Рәшит Хәкимовҡа, райондың «Арғужа» гәзите мөхәррире һәм Башҡортостан Республикаһының атҡаҙанған уҡытыусыһы Рафаэль Мөхәмәтйәновҡа, Ҡорман урта мәктәбенең башҡорт теле һәм әҙәбиәте уҡытыусыһы Сабира Шәриповаға һәм Яратҡол урта мәктәбенең башҡорт теле һәм әҙәбиәте уҡытыусыһы Мәүжиҙә Кинйәбаеваға башҡорт әҙәбиәтен һәм мәҙәниәтен  үҫтереүгә индергән  ҙур хеҙмәте өсөн яҙыусылар ойошмаһының рәхмәт хаттарын тапшырҙы. XVIII быуат башҡорт әҙәби мираҫында Салауат Юлаев ижады айырым урын алып тора. 