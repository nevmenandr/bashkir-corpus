Баш ҡала хакимиәтендәге оператив кәңәшмәлә ҡала йәшәйешен тәьмин итеү идаралығы начальнигы Андрей Федосов әйтеүенсә, әлегә эксперимент сифатында юғары технологиялы «АСТРАТЕК»  шыйыҡ керамик теплоизоляция материалы бер йортта ғына ҡулланылып ҡаралған.  
«АСТРАТЕК» — аҡ төҫтәге суспензияға оҡшаған йылылыҡ үткәрмәй торған матдә.  Был материал юғары кимәлдә йылылыҡты һаҡлаясаҡ һәм 15 йыл самаһы хеҙмәт итәсәк.  Рәсәй етештереүсеһе юғары сифатлы импорт компоненттар нигеҙендә эшләнгән был материалдың сифаты Мәскәүҙә һәм илебеҙҙең тағы бер нисә ҙур ҡалаһында тикшереү үткән.  Өфөлә буяуға оҡшаған изоляция материалдарын ҡулланыу буйынса эксперимент үткәрелә.  Эксперимент уңышлы булһа, «АСТРАТЕК» Өфөлә киң күләмдә файҙаланыла башлаясаҡ. Стенаға һөртөлгән буяу, кипкәс, 0,5 миллиметрҙан артыҡ булмаған ҡалынлыҡтағы пленка хасил итә. 