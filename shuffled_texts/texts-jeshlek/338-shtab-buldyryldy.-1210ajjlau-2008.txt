Т. АМАНОВ. Уның кандидатураһын РФ Президенты Владимир Путин хупланы.  Башҡортостан Президенты «Берҙәм Рәсәй»ҙәрҙең тәҡдимен, Рәсәй өсөн мөһим ваҡиға, тип билдәләне.  Мортаза Рәхимов фекеренсә, Рәсәй алған йүнәлеште глобаль иҡтисад менән дә, ябай кешенең проблемалары менән дә таныш көслө етәксе генә дауам итергә тейеш. Дмитрий Медведев «Берҙәм Рәсәй» партияһы тарафынан РФ Президентлығына кандидат итеп 17 декабрҙә күрһәтелде.  РФ Президентлығына кандидат Дмитрий Медведевтың Башҡортостандағы һайлау штабын БР Президенты Хакимиәте етәксеһе Радий Хәбиров етәкләйәсәк. Партия республика буйынса 83 процент тауыш йыйыуға өлгәште. Штаб һайлау алды кампанияһының башынан алып йомғаҡ яһалғанға тиклем эшләйәсәк.  Ул Дәүләт Думаһына һайлауҙар барышында «Берҙәм Рәсәй» партияһы штабын да етәкләгәйне. 