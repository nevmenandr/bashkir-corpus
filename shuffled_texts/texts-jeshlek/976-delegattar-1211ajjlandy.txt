Унда депутаттар Рәсәй Федерацияһы Президентын, БР Дәүләт Йыйылышы - Ҡоролтайға һәм урындағы үҙидаралыҡ органдарына депутаттар һайлау кампанияһы йомғаҡтары, шулай уҡ «Берҙәм Рәсәй» партияһының Башҡортостан төбәк бүлексәһенең һайлау алды программаһын тормошҡа ашырыу мәсьәләләре хаҡында фекер алышты.  Ошолар менән бер рәттән, кәңәшмәнең көн тәртибендә партияның 14 - 15 апрелдә Мәскәүҙә үтәсәк IX съезына делегаттар һайлау мәсьәләһе лә ҡаралды.  Рәзил БИКБУЛАТОВ. Төбәк бүлексәһе кәңәшмәһе съезға Стәрлетамаҡ районының «Рощинский» совхозы директоры Әнүәр Абдрафиҡовты, М. Аҡмулла исемендәге Башҡорт дәүләт педагогия университеты ректоры Рәил Әсәҙуллинды, «Берҙәм Рәсәй»ҙең Йәш гвардияһы» төбәк штабы начальнигы Руслан Ғиззәтуллинды, төбәк башҡарма комитеты етәксеһе урынбаҫары, партия төҙөлөшө бүлеге начальнигы Александр Головковты, Сибай ҡалаһының урындағы башҡарма комитеты етәксеһе Әлфиә Ҡаһарманованы, «Янғантау» шифаханаһы директоры урынбаҫары Артур Ҡасимовты, Өфө эшҡыуарлыҡ, экология һәм дизайн колледжы директоры Рәмилә Клюеваны, «Башкирэнерго» асыҡ акционерҙар йәмғиәтенең генераль директоры Николай Кураповты, Илеш районы муниципаль районы хакимиәтенең мәғлүмәт-аналитика һәм кадрҙар эше буйынса бүлеге начальнигы Рәмил Нуретдиновты, «Автонормаль» Бәләбәй заводы» асыҡ акционерҙар йәмғиәтенең генераль директоры Сәлих Хәйруллинды делегат итеп һайланы.  Шулай итеп, Мәскәүҙәге партия форумында беҙҙең республиканан 14 делегат ҡатнашасаҡ.   
  
«Берҙәм Рәсәй»ҙең уставына ярашлы, съезд делегаттары булып партияның үҙәк етәксе органдары вәкилдәре тора: Башҡортостан Республикаһы Президенты Мортаза Рәхимов - Юғары совет ағзаһы, Генераль совет ағзалары, РФ Дәүләт Думаһы депутаттары Павел Крашенинников, Энгельс Ҡолмөхәмәтов һәм Үҙәк контроль-иҫәп комиссияһы рәйесе урынбаҫары, Федерация Советы ағзаһы Рудик Исҡужин.  Өфөлә «Берҙәм Рәсәй» сәйәси партияһының Башҡортостан төбәк бүлексәһенең сираттан тыш кәңәшмәһе үтте. 