Санкт-Петербургта бер нисә тиҫтә йыл дауамында ойошторолған һабантуй ошо ҡала һәм Ленинград өлкәһе халҡы өсөн ысын байрамға әүерелә.  Стәрлетамаҡ һабантуйға Башҡорт Автономияһының 90 йыллығына арналған стенд, кейеҙ күргәҙмәһен алып барҙы, көрәш, арҡан тартыу, тоҡ менән һуғышыу, гер күтәреү ярыштарын ойошторҙо. Стәрлетамаҡтар менән бүздәктәр майҙан уртаһында тирмә ҡорҙо.  Төньяҡ баш ҡалала уҙғарылған сарала дәүләт һәм муниципаль власть органдары вәкилдәре, Башҡорт дәүләт һәм Сибай дәүләт филармониялары, Стәрлетамаҡ ҡалаһы менән Бүздәк районының ижади коллективтары республикабыҙ исеменән сығыш яһаны. Был байрамда айырым энтузиазм менән ҡатнашҡан петербургтар, алсаҡлыҡ һәм ихласлыҡ, ҡунаҡсыллыҡ күрһәтеп, һабантуйҙы үҙ итеүҙәрен күрһәтә.  Бындай ҙур сара йыл да БР Хөкүмәте, Санкт-Петербург һәм Ленинград өлкәһе хакимиәттәре, «Петербургский сабантуй» фонды бағыусылары ярҙамында үткәрелә.
«Башинформ». Һәр уйын төрөндә ҡатнашыусыларҙың береһе лә бүләкһеҙ ҡалмай. Филармонияларҙың, Стәрлетамаҡ дәүләт башҡорт драма театрының ижади составы, Стәрлетамаҡ дәүләт педагогия академияһы менән Ҡала мәҙәниәт йортоноң «Дәрүиш»  халыҡ бейеүҙәре ансамбле, Бүздәк районы фольклорсыларының сығыштары һабантуйҙың бер  биҙәгенә әүерелде. БР Хөкүмәте Премьер-министры урынбаҫары, мәҙәниәт һәм милли сәйәсәт министры Илдус Илешев етәкселегендәге Башҡортостан делегацияһы Петербургта ғәҙәттәгесә июндең һуңғы йәкшәмбеһендә үткәрелгән һабантуйҙа ҡатнашты.  Йәшен-ҡартын үҙенә йәлеп итеп торған спорт, халыҡ уйындары, йыр-моң-бейеүҙәр байрамға милли төҫ өҫтәй. 