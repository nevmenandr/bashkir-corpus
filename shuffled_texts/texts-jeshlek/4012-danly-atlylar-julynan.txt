
«Данлы атлылар юлынан» халыҡ-ара акцияһы сиктәрендә Башҡортостан делегацияһының Украинаға сәфәре барышы тураһында тулыраҡ мәғлүмәтте делегация составында булыусы хәбәрсебеҙ Вадим Хәбировтың киләһе һандарҙа баҫыласаҡ юлъяҙмаларында уҡырһығыҙ.
 Төркөм етәксеһе, БР Мәҙәниәт һәм милли сәйәсәт министрлығының милли сәйәсәт, халыҡ-ара һәм төбәк-ара бәйләнештәр бүлеге етәксеһе Шәфҡәт Тутаевтың һүҙҙәре буйынса, генерал-майор Миңлеғәле Шайморатовтың һәм 112-се (16-сы гвардия) Башҡорт кавалерия дивизияһының исемен мәңгеләштереүҙә бик ҙур һәм мәртәбәле аҙым яһалған.  Делегация Украинаның Чернухино, Штеровка, Дебальцево, Петровское ҡасаба-ҡалаларында булды, генерал-майор Миңлеғәле Шайморатов, 112-се (16-сы гвардия) башҡорт кавалерия дивизияһына бәйле иҫтәлекле урындар менән танышты, арҙаҡлы генералдың һәләк булған еренә сәфәр ҡылды.  Украина халҡы башҡорт атлыларының Бөйөк Ватан һуғышындағы ҡаһарманлығы менән яҡшы таныш, яугирҙарыбыҙ менән ғорурлана.  Бөйөк Ватан һуғышында 112-се (16-сы гвардия) Башҡорт кавалерия дивизияһы менән етәкселек иткән арҙаҡлы шәхесебеҙ, генерал-майор Миңлеғәле Шайморатовтың тыуыуына 110 йыл тулыу уңайынан быйыл республикабыҙҙа бик күп мәҙәни сара ойошторолдо.  Бөйөк шәхестәренең батырлығын онотмайынса шундай ҙур акция менән Башҡортостандан килгәндәргә улар һоҡланыу һәм сикһеҙ хөрмәт тойғоһон белдергән.  Таһир АМАНОВ. Башҡортостан делегацияһы 112-се (16-сы гвардия) Башҡорт кавалерия дивизияһы һәм уның легендар етәксеһе генерал-майор Миңлеғәле Шаймора­товтың данлы яу урындарына –  Украинаға сәфәр ҡылып ҡайтты.  Милли геройыбыҙҙың исемен мәңгеләштереү маҡсатында Башҡортостан  делегацияһының «Данлы атлылар юлынан» халыҡ-ара акцияһы сиктәрендә 112-се (16-сы гвардия) Башҡорт кавалерия дивизияһы менән етәкселек иткән генерал-майор Миңлеғәле Шайморатов немец фашистарына ҡаршы һуғышта һәләк булған Украинаға сәфәре шу­ларҙың иң мәртәбәлеһе булды.   Бөгөн Өфө ҡалаһының Дим районында урынлашҡан 112-се (16-сы гвардия) Башҡорт кавалерия дивизияһы музейында делегация вәкилдәре ҡатнашлығында үтәсәк матбуғат конференцияһында һүҙ тап шул хаҡта барасаҡ.  Ә иң мөһиме – Петровское ҡалаһында ике яҡтың уртаҡ көсө һәм хәстәрлеге менән башҡорт атлыларына – сквер, Миңлеғәле Шайморатовҡа һәйкәл-таҡтаташ асылған. 