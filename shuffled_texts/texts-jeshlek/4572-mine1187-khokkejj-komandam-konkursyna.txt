Унда республикабыҙҙың төрлө төбәктәренән йөҙләгән һәүәҫкәр рәссам ҙур теләк менән ҡатнашты.  «Салауат Юлаев» хоккей  клубы   инде алтынсы тапҡыр уҡыусы балалар араһында «Минең хоккей командам» тип аталған  рәссамдәр конкурсы уҙғарҙы.  Еңеүселәр  йәш категорияһы буйынса билдәләнде.
6 – 8 йәшлектәр араһында Роберт Ғарифуллин,  Яна Шульгина һәм Арсений Кашин еңеүселәр булып танылһа,  9 – 11 йәшлектәрҙән – Фидан Халиҡов, Артем Иванов һәм Даниил Мухин, ә бына 12 – 16 йәшлек  үҫмерҙәрҙән – Светлана Антипина, Гөлйөҙөм Юлгилдина, Ҡәйүм Ғилметдинов менән  Иҙел Ярмуллин.  Уларға иҫтәлекле  бүләктәр тапшырылды.  Еңеүселәр ярат­ҡан уйынсылары менән  фотоға төштө. Н. ТИМЕРОВ.