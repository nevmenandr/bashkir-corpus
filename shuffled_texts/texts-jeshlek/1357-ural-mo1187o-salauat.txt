Фестивалгә Төркиәнән, Монголиянан, Ҡаҙағстандан, Ҡырғыҙстандан, Төркмәнстандан, Бүрәтстандан,  Ҡалмыҡстандан, Хакасиянан, Ҡырым Автономиялы Республикаhынан, Алтайҙан, Дағстандан,  Татарстандан, Тыванан, Яҡут-Саханан, Ҡабарҙы-Балҡарҙан, Ҡарасәй-Черкессиянан, Кемерово hәм Һамар өлкәләренән 70 башҡарыусы hәм ижади коллектив саҡырылған.  Конкурсты үҙ  сығыштары менән Башҡортостандың халыҡ артисы Вәхит Хызыров, Роберт Юлдашев hәм «Урал моңо» фестиваленең уҙған йылдарҙағы лауреаттары (Ҡаҙағстан, Дағстан) биҙәйәсәк.
«Урал моңо» конкурс-фестиваленең рәйесе – Ш. Бабич исемендәге республика дәүләт йәштәр премияhы лауреаты, композитор Урал Иҙелбаев, жюри  ағзалары – Ҡырым Автономиялы Республикаhының мәҙәниәт hәм сәнғәт министры урынбаҫары, сәнғәт белгесе Исмет Заатов, Башҡортостандың халыҡ артисы Вәхит Хызыров, Дағстан Республикаhының атҡаҙанған артисы, «Урал моңо – 1999»  фестивале лауреаты Фатима Нурлыбаева, Ҡаҙағстандың  Кустанай дәүләт университетының халыҡ музыка ҡоралдары кафедраhы мөдире Абай Әмирханов, Ҡабарҙы-Балҡар Республикаhының халыҡ артисы Мозафар Этчеев, Монголия Республикаhынан композитор, продюсер Баярхуу Нямхуугийн.
«Башҡортостан»  дәүләт телерадиокомпанияhы менән  берлектә фестиваль конкурсанттары менән яңы проект әҙерләү,  уҙған йылдарҙағы ҡатнашыусыларҙың  йырҙарынан торған музыкаль диск сығарыу  планлаштырылған.
30 майҙа Салауат Юлаев hәйкәле эргәhендә йәрәбә hалыу  ойошторолhа, шул уҡ көндө Башҡорт дәүләт филармонияhында  беренсе hайлап алыу туры үтә.  Быйыл Башҡортостан исеменән был абруйлы конкурста Гүзәл Аҫылбаева (Өфө), Илнур Миhманов (Өфө), Гүзәл Фазылова (Балаҡатай районы), «Уралтау» вокаль-инструменталь ансамбле (Ейәнсура районы), «Йондоҙҙар» вокаль проекты (Өфө), «Тархан» төркөмө (Сибай ҡалаhы) сығыш яhай.  Фестивалдең маҡсаты  – төрки йәштәренең заманса милли музыка ижадын пропагандалау, милли йолаларҙы, традицияларҙы hәм төрки халыҡтарының  мәҙәниәтен hаҡлау,  улар араhында мәҙәни бәйләнештәрҙе  үҫтереү, йәш башҡарыусыларҙың ижади мөмкинлектәрен асыу, йәштәрҙең ялын киңерәк йәйелдереү.

 Гала-концерт  1 июндә  шулай уҡ Конгресс-холда ойошторола.
 Л. СИТДИҠОВА.  Иҫегеҙгә төшөрәбеҙ: сараны ойоштороусылар – ТӨРКСОЙ халыҡ-ара ойошмаhы, Башҡортостандың Мәҙәниәт hәм милли сәйәсәт министрлығы, Республика халыҡ ижады үҙәге, Өфө ҡалаhы хакимиәте, «Башҡортостан» дәүләт телерадиокомпанияhы, Йәштәр сәйәсәте буйынса дәүләт комитеты, Башҡорт дәүләт филармонияhы. Фестивалдең икенсе hайлап алыу туры 31 майҙа Конгресс-холда уҙа.  Төрки йәштәренең ике йылға бер үткәрелеп килгән  халыҡ-ара «Урал моңо» конкурс-фестивале яҙ hуңғы аккордтарын биргәндә ойошторолған торған матур йолаға әйләнеп китте. 