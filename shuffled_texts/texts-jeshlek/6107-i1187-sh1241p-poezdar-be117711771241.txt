БР Президенты Рөстәм Хәмитов «Өфө − Инйәр» ҡала-ара поезд пассажир­ҙары менән осрашҡанда ошо хаҡта белдерҙе.  Магистраль Владимир, Түбәнге Новгород, Ҡаҙан ҡалалары аша үтәсәк тип күҙаллана.  Башҡортостан «Мәскәү − Екатеринбург» юғары тиҙлекле тимер юл магистраленә ҡушылырға ниәтләй.  Был республиканың төньяҡ өлөшөнөң иҡтисадын үҫтереүгә һиҙелерлек йоғонто яһаясаҡ. Поездар иһә сәғәтенә 350 − 400 км тиҙлектә йөрөйәсәк.  Был 2018 йылға бойомға ашырылырға тейеш.  Юғары тиҙлекле тимер юлы Өфөгә тиклем һалынған хәлдә артабан уны Нефтекама, Яңауыл, Бөрө, Благовещенск яғына ла һуҙырға мөмкин.  Әйткәндәй, Мәскәүҙән Екатеринбургҡа юғары тиҙлекле тимер юлы һалырға Свердловск өлкәһе губернаторы Александр Мишарин тәҡдим иткән.   Был юлдың тармаҡтары Өфө яғында ғына түгел, ә Пермь, Төмән, Силәбелә  лә төҙөлөүе ихтимал. Оҙонлоғо кәм тигәндә 2100 саҡрым буласаҡ.  Тиҙҙән яңы проект тураһында «Рәсәй тимер юлдары» йәмғиәте етәкселеге менән дә һөйләшәсәктәр. 