Һатып алынған техниканы финанслау күләме һәм уның һаны һаҡланып ҡала – 600 берәмектән ашыу техника, шул иҫәптән «Беларусь» маркалы 200-ҙән ашыу трактор.  Тәүге иғәнә, страховканы, теркәүҙе һәм транспорт һалымын иҫәпкә алып, 90 мең һумдан артмай, – тигәйне ул саҡта Хөкүмәт башлығы. Т. АМАНОВ. БР Хөкүмәте Премьер-министры Раил Сарбаев шәхси ярҙамсы хужалыҡтарға ауыл хужалығы техникаһы менән ярҙам күрһәтеү өсөн аҡса бүлеү тураһындағы бойороҡҡа ҡул ҡуйҙы. Яңы схема – «Башсельхозтехника» дәүләт унитар ауыл хужалығы предприятиеһы аша һатыу һөҙөмтәһендә техниканы биреү шарттары ла ябайлашты.  Хәҙер ауыл хужалығы техникаһы һәм ҡорамалдар гарантиялы тәьминәт сифатында ҡабул ителә – ауыл кешеһенә уларҙы түләү срогын кисектереү осорона страховкалау етә. Мәҫәлән, тракторҙы хаҡын ун йылға бүлеп түләү шарты менән алғанда, айлыҡ түләү 5,5 – 6 мең һум (былтыр – 5,6 мең һум) тәшкил итәсәк, өҫтәүенә, түләүҙең күләме кәмей барасаҡ.  Шулай уҡ түләү ваҡытын үтәмәгән, ауыл хужалығы техникаһын һәм ҡорамалдарын тәғәйенләнеше буйынса файҙаланмаған йәки эксплуатациялау буйынса күрһәтмәләрҙе боҙоп ҡулланған өсөн яуап­лылыҡ та ҡарала. Тракторҙарҙан тыш, ауыл халҡы пресс-йыйғыс, сапҡыс, күбә ташығыс, таҡҡыс, тырма, һабан, кәбән ҡойғос, ваҡлағыс һәм һауыу ҡорамалдары аласаҡ. Шәхси хужалыҡтарға ярҙамды киңәйтеү ниәтен Раил Сарбаев былтыр көҙ үк белдергәйне, ә 22 ғинуар­ҙа үткән матбуғат конференцияһында «Шәхси хужалыҡ» комплекслы программаһын тәшкил итеүсе өлөштәренең береһе – бүлеп түләү шарты менән ауыл хужалығы техникаһы һатыу параметрҙарын билдәләне.
– Тәүге иғәнә 10 проценттан артырға тейеш түгел һәм ун йылға тиклем бүлеп түләү мөмкинлеге бирелергә тейеш.  Бынан тыш, Раил Сарбаев техниканы биреү схемаһын ҡулайлаштырырға ҡушты: лизинг схемаһынан баш тартыу сығымдарҙы ҡыҫҡартыу һәм түләүҙәрҙе былтырғы кимәлдән юғарыраҡ һаҡлап ҡалыу мөмкинлеген бирәсәк.  Мәҫәлән, иң популяр техника – «Беларусь» тракторы 750 мең һумға төшә. 