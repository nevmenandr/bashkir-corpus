Башҡорт тоҡомло аттарҙың даны донъяға күптән билдәле.  Хәҙер йылҡысыларға дәүләт кимәлендә ярҙам итәсәктәр.  Л. СОЛТАНОВА. Шуныһы һөйөнөслө: 2008 – 2010 йылдарҙа ауыл хужалығының төп тармаҡтарына ярҙам итеү уңайынан федераль бюджеттан субсидия аласаҡ субъекттар араһында Башҡортостан да бар.  БР Ауыл хужалығы министрлығынан алынған мәғлүмәттәр буйынса, бөгөн республикала 60 меңдән ашыу тоҡомло ат иҫәпләнә.  Улар ауыл хужалығы тармағының бөтә формаларында ла – шәхси хужалыҡтарҙа ла, ҙур комплекстарҙа ла бар. БР Ауыл хужалығы министрлығы белгестәре әйтеүенсә, республикала йылҡысылыҡ менән шөғөлләнеүселәр һәр ат өсөн йылына 257 һум аҡсаға өмөт итә ала.