Владимир Самородов Параолимпиада – 2008 триумфаторҙарын – өс тапҡыр чемпион булған йөҙөүсе Оксана Савченконы, уның коллегаһын, ике бронза миҙал эйәһе Андрей Строкинды, марафонда ҡатнашып, еңеү менән ҡайтҡан Илдар Помыкаловты, Елена Паутованы һәм уларҙың тренерҙары Игорь Тверяков менән Петр Буйловтарҙы тәбрикләне. Алтын һаны буйынса Башҡортостан Рәсәй төбәктәре араһында иң яҡшы һөҙөмтә күрһәтте.  Беҙҙең параолимпиясылар Ҡытайҙа 9 миҙал яуланы
 БР физик культура, спорт һәм туризм министры әйтеүенсә, беҙҙең егеттәр һәм ҡыҙҙар, туғыҙ алтын һәм бронза миҙал яулап, Рәсәй йыйылма командаһы составында уңышлы сығыш яһаны.  Баш ҡала аэропортында уларҙы БР физик культура, спорт һәм туризм министры Владимир Самородов, Башҡортостандың Юғары спорт оҫталығы мәктәбе директоры Евгений Емельянов, спортсыларҙың яҡындары һәм дуҫтары, журналистар һәм көйәрмәндәр тантаналы рәүештә ҡаршы алды. Беҙҙең иң йәш спортсыбыҙ Оксана Савченко Пекинда йөҙөү буйынса  өс донъя рекорды ҡуйып, һоҡланғыс һөҙөмтәләргә иреште.  Илебеҙҙең данын йәнә бер күтәреп ҡайтҡан спортсылар ҙур донъя спорт форумы хаҡындағы бөтмәҫ тәьҫораттары, киләсәккә пландары менән уртаҡлашты.  Республикабыҙҙың спорт министры тиҙҙән Пекин – 2008 уйынында ҡатнашыусы барлыҡ олимпиясыларҙы һәм параолимпиясыларҙы һәм уларҙың тренерҙарын БР Президенты Мортаза Рәхимов ҡатнашлығындағы тантаналы балға йыйып, тағы ла бер тапҡыр ҡотларға вәғәҙә бирҙе. Азамат ИСМӘҒИЛЕВ. Һуңынан аэровокзалдың бер бүлмәһендә еңеүселәр ҡатнашлығында матбуғат конференцияһы үтте.  Ошо көндәрҙә Өфөгә Пекинда уҙған Параолимпия уйындарында уңышлы сығыш яһап, ҙур еңеүҙәр яулаған дүрт спортсы һәм уларҙың тренерҙары әйләнеп ҡайтты. 