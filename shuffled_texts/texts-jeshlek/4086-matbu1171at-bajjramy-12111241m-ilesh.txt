Ю. КӘРИМОВ, Ф. АБДУЛЛИН фотолары. Республика гәзит-журналдары редакторҙары үҙ баҫмаларын презентацияланы.
 Мәҙәниәт йорто байрамса төҫ алған ине.  Фойела республика гәзит-журналдары һәм район баҫмаларының сағыу күргәҙмәһе ойошторолған.  Т. АМАНОВ. Ҡунаҡ ашы – ҡара-ҡаршы, тигәндәй, илештәр ҙә баш ҡаланан, тирә-йүндәге райондарҙан килгән хөрмәтле ҡунаҡтарын йылы ҡаршыланы.  Ошондай уҡ байрам Илеш ерендә лә үтте, шунлыҡтан район мәҙәниәт йортонда, килгән ҡунаҡтарҙан тыш, ерлектә йәшәгән халыҡ та шығырым тулы булды. Район хакимиәте башлығы Илдар Мостафин  йыйылыусыларҙы райондың социаль-иҡтисади хәле менән таныштырып үткәндән һуң киләһе сығыш яһаусы – БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ начальнигы урынбаҫары Артур Иҙелбаев илештәрҙең киләһе йылдың ярты йыллығына ла гәзит-журналдарға күпләп яҙыласағына ышанысын белдерҙе.  Бушлай таратылған гәзит һәм журналдар, календарҙар, буклеттар, шулай уҡ баҫма вәкилдәре менән күҙгә-күҙ осрашып һөйләшә-аралаша алыу халыҡтың һәр баҫмаға ҡарата ҡыҙыҡһыныуын бермә-бер арттырҙы.
 Илеш район почта бүлексәһе хеҙмәткәрҙәре ойошторған подписка кампанияһын уңышлы үтте тип иҫәпләргә була, сөнки уҡытыусылар, мәҙәниәт хеҙмәткәрҙәре, урындағы халыҡ, пенсионерҙар, һәр гәзит-журналды ҡулына тотоп ҡарап, эстәлеге, дизайны, авторҙары менән таныш­ҡандан һуң үҙҙәренә оҡшаған баҫмаларға түбәнерәк хаҡ менән яҙылыу мөмкинлеген файҙаланыр­ға тырышты.