Башҡортостандың Эшҡыуарлыҡ һәм туризм буйынса дәүләт комитетынан әйтеүҙәренсә, конкурс шарттары буйынса 100 меңдән алып ярты миллион һумға тиклем күләмендәге льготалы кредиттар иҡтисади яҡтан тотороҡло предприятиеларға бирелә.  Тәүгеләрҙән булып дәүләт ярҙамын Әбйәлил, Баймаҡ, Бөрйән,  Ейәнсура, Йылайыр, Учалы, Хәйбулла райондары, Сибай ҡалаһы һәм республиканың төньяҡ-көнсығыш төбәктәре предприятиеларының алыуы ихтимал.    Әйткәндәй, ярҙам фонды быйыл яҙ ойошторолған. Бөгөн Башҡортостанда Бәләкәй эшҡыуарлыҡты үҫтереү һәм уға ярҙам күрһәтеү фонды заем биреүгә ғаризалар ҡабул итә башлай.  Уларҙың республика биләмәһендә ярты йылдан ашыуыраҡ эшләүе шарт.  