Утилгә, 2010 йылдың 21 июнендә старт алған икенсе этап шарттарына ярашлы,  7881 иҫке автомобиль ҡабул ителгән.  Файҙаланыуға яраҡһыҙ автотранспортты утилләштереү эксперименты дауам  итә.  
«Башинформ». Программа тормошҡа ашырыла башлағандан алып тәүге этапта республикала 12 526 cертификат бирелгән, 3821 автомобиль һатылған.  Икенсе этап буйынса 2010 йылдың 29 июленә ҡарата 1762 сертификат тултырылған, 615 автомобиль һатылған.   Башҡортостан Республикаһының Сәнәғәт, инвестиция һәм инновация сәйәсәте министрлығынан хәбәр итеүҙәренсә, эксперимент үткәреү тәртибе (сертификатты теркәү, һатыу-һатып алыу тураһында килешеү төҙөү, ташламалар күләме, сауҙа ойошмаларына юғалтыуҙарҙы ҡаплау) элеккесә үк ҡала. 