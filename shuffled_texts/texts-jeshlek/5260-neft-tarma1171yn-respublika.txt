Башҡортостан Президенты Мортаза Рәхимов «Транснефтепродукт»  асыҡ акционерҙар йәмғиәте  етәксеһе Владимир Шиманович менән осрашты.  Осрашыуҙа шулай уҡ «Урал­транснефтепродукт» асыҡ акционерҙар йәмғиәтенең яңы генераль директоры  Наил Баһауетдинов та ҡатнашты.  Республика башлығы Башҡортостан өсөн әһәмиәтле проекттарҙы тормошҡа ашырыуға яғыулыҡ-энергетика комплексы ресурстарын әүҙемерәк йәлеп итеү кәрәклегенә баҫым яһаны.
 
 Мортаза Ғөбәйҙулла улы республикала нефть тармағы эшмәкәрлеге  өҫтөнлөктәренең береһе итеп уның социаль йүнәлешлелеген билдәләне.  Шулай уҡ «Уралтранс­нефтепродукт» асыҡ акционерҙар йәмғиәтенең 2009 йылдағы эшмәкәрлеге һөҙөмтәләре, производство процестарын яңыртыу, предприятиеның үҫеш перспективалары тураһында ла һүҙ булды.  
 Унда нефть продукттарын транспортировкалауға, магистраль нефть үткәргестәрҙең торошона бәйле мәсьәләләр ҡаралды.  БР Президентының матбуғат хеҙмәте.