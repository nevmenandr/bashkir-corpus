Хаж ҡы­лыусыларға квотаны ҡыҫ­ҡартыу Джиддә һәм Мәҙинә­ләге аэропорттарҙы, Ҡәғбә­тул­ла тирәһен, Мөздәлифә, Мина, Ғәрәфәт яландарын киңәйтеү менән бәйле.  Ғәрәбстан ярымутрауындағы изге урындарға сәфәр ҡылыу­сылар һаны быйыл  20 про­цент­ҡа кәметеләсәк.  Рәсәй мосолмандарының Үҙәк диниә назаратына  1,3 мең, Рә­сәй­ҙең Мөфтөйҙәр советына  3 мең путевка бүленгәйне.  Хәҙер алдан раҫланған сәйәхәтте кемдәргәлер кисектереп торорға тура киләсәк.    Квоталарҙың кә­меүе хаж-операторҙарҙың эшендә ҡатмарлыҡтар тыуҙыр­маясаҡ, путевкаларҙың хаҡында ла был сағылыш тапмаҫ, моғайын.
