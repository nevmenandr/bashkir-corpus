Был съезда һәр милләт вәкиле үҙ проблемаларын йәмәғәтселеккә еткерә, уларҙы хәл итеү юлдарын бергәләп билдәләй аласаҡ, тине ул. – Беҙҙең ойошма 2000 йылдан эшләй һәм уға утыҙҙан ашыу милли-йәмәғәт берекмәһе инә.  Күптән түгел генә БР Халыҡтары ассамблеяһы составына ингән ойошмаларҙың белем биреүҙең милли-төбәк компонентын яҡлау буйынса берлектәге саралар үткәреүе – быға асыҡ миҫал. Матбуғат конференцияһында ассамблея составына ингән татар ойошмалары исеменән «Рамаҙан» төрки милли-мәҙәни үҙәге рәйесе Марат Шәрипов сығыш яһаны.  – Беҙҙең тәжрибәне эталон сифатында ҡарарға мөмкин, һәм беҙ уны лайыҡлы күрһәтергә тейешбеҙ.
 Быны Башҡортостан рустары соборы башҡарма комитеты рәйесе Владимир Самородов та хупланы һәм, милли-йәмәғәт ойошмаларының һәм дәүләт власы органдарының милли сәйәсәтте тормошҡа ашырыу өлкәһендә бер булып эшләүен бөтә Рәсәй өсөн өлгө булырлыҡ, тип билдәләне.  Башҡортостан сыуаштары канашы башҡарма комитеты рәйесе Валерий Сидоров менән «Эрвел Марий» мари милли-мәҙәни автономияһының төбәк бүлексәһе рәйесе Павел Бикмурзин Башҡортостан Республикаһында милли телдәрҙе һәм мәҙәниәттәрҙе һаҡлау һәм үҫтереү буйынса күрелгән саралар хаҡында һөйләне.
– Башҡортостан Республикаһы – милләт-ара мөнәсәбәттәрҙе ҡороу өлкәһендә алдынғы урында, – тине Павел Бикмурзин.  Уның әйтеүенсә, БР Халыҡтары ассамблеяһы бойондороҡһоҙ, автономиялы ойошма һанала, әммә шул уҡ ваҡытта ул республикабыҙҙың дәүләт власы органдары, Рәсәй халыҡтары ассамблеяһы һәм башҡа йәмәғәт ойошмалары менән тығыҙ бәйләнештә эшләй. Съездың ваҡыт-ваҡыты менән Рәсәй территорияһында килеп тыуған милли мәсьәләләрҙе хәл итеү өлкәһендә башланғыс булып торасағына ла ышанысын белдерҙе ул.  
– Башҡортостан Республикаһы халыҡтары ҙур тарихи ваҡиғаға – БР Халыҡтары ассамблеяһы съезына әҙерләнә, – тине ул.  Съезд тыуған илебеҙ халыҡтарының күп быуатлыҡ дуҫлығын нығытыу маҡсатында үткәрелә. Башҡортостан Республикаһы Халыҡтары ассамблеяһының II съезында ҡатнашасаҡ 700-ләгән делегат республикабыҙҙа йәшәүсе йөҙҙән ашыу милләттең мәнфәғәтен сағылдырасаҡ, тип белдерҙе «Башинформ» агентлығында үткән матбуғат конференцияһында БР Халыҡтары ассамблеяһы советы рәйесе Нияз Мәжитов.  Бөтә донъя башҡорттары ҡоролтайы башҡарма комитеты рәйесе Румил Аҙнабаевтың билдәләүенсә, республиканың милли-йәмәғәт ойошмалары мәсьәләләрҙе бергәләп хәл итергә тырышыуы менән айырылып тора.  А. ИСМӘҒИЛЕВ.