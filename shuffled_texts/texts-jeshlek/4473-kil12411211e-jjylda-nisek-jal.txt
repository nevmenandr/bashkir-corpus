2010 йылдың 1 – 5 ғинуары, ғәҙәттәгесә, ял көндәре һанала.  Шулай итеп, ил халҡы февралдә һәм ноябрҙә дүртәр көн дауамында ял итәсәк.  Был үтеп барған йылдағыға ҡарағанда өс көнгә артығыраҡ.   Ә 9 һәм 10 ғинуар  календарь буйынса ял көндәренә тура килә.  Бындай ҡарар ил Хөкүмәтенең 1 декабргә тиклем Яңы йыл каникулы тураһында бер ниндәй ҙә ҡарар ҡабул итмәүенән сығып эшләнгән.  7 ғинуар илебеҙҙә Раштыуа байрамы булараҡ билдәләнә.  
11 ғинуар тәүге эш көнө иҫәпләнә, тип хәбәр итә Хеҙмәт һәм мәшғүллек буйынса федераль хеҙмәт етәксеһе урынбаҫары Иван Шкловец.  2 һәм 3 ғинуар­ҙың шәмбе һәм йәкшәмбе көндәренә тура килеүен иҫәптә тотоп, шәмбенән ял көнө – 6 ғинуарға, ә 3 ғинуарға тура килгән байрам көнө 8 ғинуарға күсерелә.   2010 йылда шулай уҡ 27 февраль, шәмбе көнөнә тура килгән ял көнө, 22 февралгә, дүшәмбегә, ә 13 ноябрь йомаға, 5 ноябргә, күсерелә.  Был туралағы ҡарарға РФ Хөкүмәте Рәйесе Владимир Путин ҡул ҡуйған да инде.  Киләһе йылда бөтәһе 18 байрам ялы көтөлә.  РФ Хөкүмәтенән белдереүҙәренсә, киләһе йылда бер кем дә Яңы йыл байрамы ялдарына үҙгәреш индерергә йыйынмаған.  2010 Яңы йыл байрамдарында, ғәҙәттәгесә, 10 көн буйына ял итәсәкбеҙ. 