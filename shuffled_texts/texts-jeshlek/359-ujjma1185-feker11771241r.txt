Тимербулат МӨХӘМӘТҠОЛОВ. ӘЙТТЕМ – БӨТТӨ!
*Аҡыллы булам тип, аҡылһыҙлыҡ ҡылып ҡуйма.
*Ҡапҡа аҫтынан өргән сәүек тә, ғәйбәтсе лә икеһе лә бер.
*Тишек кәмәлә йөҙөп булмағандай, йүнһеҙ кеше менән тормош көтөп булмай.
*Һандуғастан көнләшкән кешенең моңо юҡ.
*Йорттан юғалған кәзәне башлыса баҡсанан табалар.
*Кәкре үҫкән ағасҡа ултыртҡан кешеһе ғәйепле түгел.
*Йылға аша һалынған баҫма ҡыш онотолһа, яҙ иҫкә төшә.
*Шыршыны Яңы йыл байрамы өсөн генә ултыртмайҙар.
*Яңы йылды яңыса ҡаршы алһаҡ та, иҫке матур ғәҙәттәрҙе онотмайыҡ.
*Ҡыш бабай менән Ҡарһылыу – Яңы йылда иң ҡәҙерле ҡунаҡ.
*Шыршы Яңы йылда ғына түгел, башҡа көндәрҙә лә кәрәк.