 Башҡортостан Республикаһы Хөкүмәтенә был Указды тормошҡа ашырыу өсөн сығымдарҙы финанслау сығанаҡтарын, айлыҡ өҫтәмәләрҙе түләүҙең тәртибен һәм шарттарын билдәләргә ҡушылды. Уға ярашлы, 2010 йылдың 1 авгусынан мәктәпкәсә йәшкә тиклемге балалар менән эшләүсе, төп эше булараҡ мәғариф учреждениеһы штатында тороусы тәрбиәселәргә – 1000 һум; кесе тәрбиәселәргә, тәрбиәсе ярҙамсыларына – 500 һум; бер-ике төркөмлө мәктәпкәсә мәғариф учреждениеһын етәкләүселәргә 500 һум күләмендә өҫтәмә түләнә башлаясаҡ. Башҡортостан Республикаһы Президенты вазифаһын ваҡытлыса башҡарыусы Рөстәм Хәмитов дәүләт һәм муниципаль мәғариф учреждениеларында мәктәпкәсә төп дөйөм белем биреү программаһын тормошҡа ашырыусы хеҙмәткәрҙәрҙең эш хаҡына айлыҡ өҫтәмәләр билдәләү тураһындағы Указға ҡул ҡуйҙы. 