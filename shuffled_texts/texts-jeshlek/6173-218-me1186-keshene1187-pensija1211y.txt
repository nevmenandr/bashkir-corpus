Пенсия мөрәжәғәт иткән айҙан һуң киләһе айҙың беренсе көнөнән ҡайтанан иҫәпләнәсәк.  С. НИЯЗОВА.  1 августан хаҡлы ялдағыларға хеҙмәт пенсияһының күләменә төҙәтеү индерелде.   Ҡайтанан иҫәпләү хеҙмәт пенсияһын тәғәйенләгәндә, бер пенсия төрөнән икенсеһенә күскәндә, унан алдағы төҙәтеүҙә иҫәпкә алынмаған страховка түләүҙәре тура­һын­дағы мәғлүмәттәр ниге­ҙендә башҡарылды.  Ҡайтанан иҫәпләү буйынса мөрәжәғәт итеү хоҡуғы бындай нигеҙҙә пенсия тәғәйенләү йә ҡайтанан иҫәпләү башҡарылғандан һуң 12 ай үткәс бирелә.  Стра­ховка түләүҙәре тураһындағы мәғлүмәт эш биреүселәр тарафынан бирелә, пенсияны иҫәпләү автоматик рәүештә шәхси иҫәптең күсермәһе буйынса башҡарыла, пенсионерҙарға ғариза менән мөрәжәғәт итеү кәрәкмәй.  Пенсия күләме страховка түләүҙәренең суммаһына бәйле һәр кешегә айырым билдәләнәсәк.  
  Рәсәй Пенсия фондының Баш­ҡортостан Республикаһы буйынса бүлексәһенән хәбәр итеүҙәренсә, республиканан 218 мең пенсионер юғары пенсия аласаҡ.  
 Төҙәтеү индереүҙән баш тартҡан пенсионерҙарға ҡартлыҡ йә инвалидлыҡ буйынса хеҙмәт пенсияһының страховка өлөшөн ғариза буйынса ҡайтанан иҫәпләү тәртибе һаҡлана. 