 Бөгөн унда ике меңгә яҡын студент белем ала, йөҙҙән ашыу уҡытыусы, шул иҫәптән 14 фән докторы, 70-кә яҡын фән кандидаты, БР Фәндәр академияһының ике академигы эшләй. Уҡыу йортонда һигеҙ кафедра, шулай уҡ төбәктәрҙең социаль-иҡтисади мәсьәләләрен тикшереү лабораторияһы, ғилми-мәғлүмәт секторы, уҡытыу бүлектәре һәм башҡа бүлексәләр бар.
 Университеттың иҡтисад факультеты 1988 йылда география факультеты бүлексәһе итеп булдырылғайны, 1992 йылда үҙ аллы факультетҡа әйләндерелде.  Башҡорт дәүләт университетының иҡтисад факультеты Иҡтисад, финанс һәм бизнес институты итеп үҙгәртелде.  Иҡтисад, финанс һәм бизнес институты директоры итеп иҡтисад фәндәре кандидаты, доцент Рөстәм Ахунов тәғәйенләнде.