Ағиҙел йылғаһының ошо ваҡытта ташыуы көтөлә.  Әйткәндәй, һыу аҫтында ҡаласағы билдәле булған урындарҙа йәшәүселәр ташҡын башланмаҫ элек үк ҡоро урынға сығып ҡалырға тейеш, юҡһа, үткән йылда ҡотҡарыусылар кешеләрҙе, мал-тыуарҙы катер менән ташыны. Белгестәр, быйыл ташҡын үткән йылдағыға ҡарағанда биш – һигеҙ көнгә алдараҡ килә, шулай ҙа һыу кимәле былтырғыға ҡарағанда аҙыраҡ буласаҡ, тип фаразлай. Шулай ҙа билдәләп ҡуйырға кәрәк: тәбиғәт тәбиғәт инде, унда көтөлмәгән хәлдәр ҙә була. Ҡариҙел йылғаһының һыуын Павловка һыу һаҡлағысы көйләй, шунлыҡтан унда һыу ни бары ике көн тирәһе – 27 – 29 апрелдә генә көслө буласаҡ, тип фаразлайҙар. Тимәк, республика райондарында ташҡын икенсе аҙнала уҡ башланасаҡ.  Ә бына Өфө ҡалаһының түбән урындары тап байрамдарҙа – 25 апрель – 4 май тирәләрендә һыу аҫтында ҡаласаҡ. 