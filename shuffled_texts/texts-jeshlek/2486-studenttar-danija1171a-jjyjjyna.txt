Уларҙы Данияның фермер хужалыҡтары көтә. Хәҙер улар  документтар әҙерләй, водитель танытмаһы ала, сит телде өйрәнә. Башҡорт дәүләт аграр университеты студенттары өсөн сит ил ауыл хужалығы предприятиеларында стажировка үтеү яҡшы практикаға әйләнеп бара.  Башҡорт дәүләт аграр университетынан хәбәр итеүҙәренсә, әлеге ваҡытта  студенттарҙы Нидерландҡа стажировкаға ебәреү мәсьәләһе лә хәл ителә. Әле биология-технология факультеты студенттары Сәриә Ғәниева менән Егор Фищук, ветеринария факультетынан Фәрүәз Әмиров сит илгә барырға әҙерләнә.  