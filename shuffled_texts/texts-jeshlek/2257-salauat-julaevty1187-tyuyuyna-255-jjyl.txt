БР Президенты Мортаза Рәхимов «2009 йылда Башҡортостан Республикаһында Салауат Юлаевтың тыуыуына 255 йыл тулыу һәм «Салауат йыйыны» республика фольклор йыйыны байрамдарына әҙерлек һәм уларҙы үткәреү тураһында» Указға ҡул ҡуйҙы. Байрамдарға әҙерлек, уларҙы уҙғарыу планын эшләп, раҫлау, сараларҙы финанслау тәртибен асыҡлау эштәре Өфө ҡалаһы  ҡала округы хакимиәте менән берлектә БР Хөкүмәтенә йөкмәтелде. Указға ярашлы, Өфө ҡалаһы  ҡала округы хакимиәтенең һәм БР Мәҙәниәт һәм милли сәйәсәт министрлығының киләһе йылдың июнь айында Өфөлә «Салауат йыйыны» республика фольклор байрамы үткәреү тураһындағы тәҡдиме ҡабул ителде.