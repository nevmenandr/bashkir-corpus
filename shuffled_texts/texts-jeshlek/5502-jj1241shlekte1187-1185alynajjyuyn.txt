Төбәк яңылыҡтарынан алып, тарихыбыҙ, шәхестәребеҙ тормошо даими яҡтыртыла.  Гөлшат ҠОЛМӨХӘМӘТОВА, юғары категориялы уҡытыусы, Салауат ҡалаһы:
– «Йәшлек» гәзитен иң тәү сиратта, башҡорт теле һәм әҙәбиәте уҡытыусыһы булараҡ, башҡорт телендә сыҡҡаны өсөн алдырам.  Үҙ телеңдә ташҡа баҫылғанды уҡыу, донъяла ни барғанын белеү – ҙур бәхет, тип һанайым.  Ғөмүмән, гәзит уҡымайынса йәшәй алмайым, һәр милли баҫмабыҙҙы көтөп алам.  Шулай булмай ни – тап беҙҙең өсөн сыға бит улар! Сәйәси күҙәтеүҙәр, эксклюзив материалдар, планета илдәре хаҡында нисек ҡыҙыҡһынып уҡымайһың инде!  Иң йөкмәткеле баҫмаларҙың береһе ул «Йәшлек». 