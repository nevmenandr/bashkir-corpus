Тарихи-мәҙәни үҙәктәргә Дуҫлыҡ йортоноң филиалдары статусы бирелгәс, уларҙың үҫеш даирәһе тағы ла киңәйҙе.  Республикала бөтәһе 130 халыҡ вәкиле йәшәй, уларҙың 11-нең райондарҙа компактлы йәшәү урындары бар.  Милләт-ара мөнәсәбәт – Башҡортостан етәкселегенең һәр саҡ иғтибар үҙәгендә булған мәсьәлә.  «Башҡортостан халыҡтары» дәүләт программаһы, Башҡортостан Республикаһы халыҡтары телдәрен өйрәнеү, үҫтереү һәм һаҡлау программаһы, Башҡортостан Республикаһы халыҡтарының фольклорын өйрәнеү, тергеҙеү һәм үҫтереү программалары – быларҙың барыһы ла милли мәҙәниәттәрҙе үҫтереүгә ҡоролған.  Алты телдә – башҡорт, рус, татар, сыуаш, мари һәм удмурт телдәрендә уҡытыу алып барыла.  Үҙәктәрҙең төп маҡсаты – бөтә республикала үҙ халыҡтарының мәҙәниәтен үҫтереү һәм һаҡлау.  Вадим ХӘБИРОВ. Улар бер ғаилә кеүек, дуҫлыҡтың ҡәҙерен белергә, ауыр саҡтарҙа бер-береһенә ярҙам итеп, уңыштарын, шатлыҡтарын һәм  ҡайғы-хәсрәттәрен уртаҡлашып йәшәргә күнеккән.  Беҙҙең республикабыҙҙың бөгөнгө тотороҡлоғо – ундағы халыҡтарҙың дөйөм ҡаҙанышы.  Әле Башҡортостанда 14 тарихи-мәҙәни үҙәк эшләй: ике башҡорт – «Темәс» тарихи-мәҙәни үҙәге (Баймаҡ районында) һәм «Сәйетбаба» тарихи-мәҙәни үҙәге (Ғафури районында), «Никольский ҡорамы» тарихи-мәҙәни үҙәге (Краснокама районының Николо-Березовка ауылында), «Алексеевский» немец тарихи-мәҙәни үҙәге (Благовар районының Пришиб ауылында), «Надеждино» Аксаков исемендәге тарихи-мәҙәни үҙәк (Бәләбәй районының Надеждино ауылында), «Усень-Ивановское» Цветаевский тарихи-мәҙәни үҙәге (Бәләбәй районының Өсән-Ивановка ауылында), «Золотоношка» украин тарихи-мәҙәни үҙәге (Стәрлетамаҡ районының Золотоношка ауылында), «Һыуыҡшишмә» сыуаш тарихи-мәҙәни үҙәге (Ҡырмыҫҡалы районының Һыуыҡшишмә ауылында), «Ҡыҙыл Яр» рус тарихи-мәҙәни үҙәге (Өфө районының Ҡыҙыл Яр ауылында), «Килем» татар тарихи-мәҙәни үҙәге (Бүздәк районының Килем ауылында), «Мишкә» мари тарихи-мәҙәни үҙәге (Мишкә районының Мишкә ауылында), «Яңы Тәтешле» удмурт тарихи-мәҙәни үҙәге (Тәтешле районының Тәтешле ауылында), «Балтика» белорус тарихи-мәҙәни үҙәге (Иглин районының Балтика ауылында), «Максим Горький» латыш тарихи-мәҙәни үҙәге (Архангел районының Максим Горький ауылында).  Милли-мәҙәни традицияларҙы һаҡлауҙа һәм милли үҙаңды тергеҙеүҙә республикала тарихи-мәҙәни үҙәктәрҙең асылыуы яңы йүнәлеш булды.  Һәр бер үҙәктең үҙенең үҫеш концепцияһы бар.  Бындай сәйәсәт милләт-ара мөнәсәбәттәрҙе көйләүҙе, ышаныслылыҡ мөхитен тыуҙырыуҙы һәм бер-береңә хөрмәт тойғоһон уятыуҙы тәьмин итә.    Әле республика мәктәптәрендә 14 тел – башҡорт, татар, рус, сыуаш, мари, удмурт, мордва, немец, украин, белорус, латыш, поляк, йәһүд һәм әрмән телдәре өйрәнелә.  Башҡортостаныбыҙ – сәскәләр гөлләмәһе кеүек, төрлө милләткә бай төбәк.  Унда башҡорттар ҙа, татарҙар ҙа, рустар ҙа, мариҙар ҙа, сыуаштар ҙа, удмурттар ҙа, мордвалар ҙа һәм башҡа халыҡтар ҙа дуҫ-татыу ғүмер итә.  Рус булмаған милләт балаларының дүрттән өс өлөшө үҙенең туған телен өйрәнә, ә 600-гә яҡын мәктәптә рус теле менән йәнәшә тағы ла бер нисә туған тел уҡытыла.  Төбәктәге милли мәҙәниәттәрҙе үҫтереүгә тотош комплекслы программалар йүнәлтелгән.  Юғары һәм урта махсус белем биреү йорттарында туған тел уҡытыусыларын әҙерләүсе бүлектәр асылған.   Халыҡтарҙың үҫешенә шарттар тыуҙырыу, туған телде, милли мәҙәниәтте, тарихты өйрәнеүгә булышлыҡ итеү – дәүләт милли сәйәсәтенең нигеҙе.  Республикала төрлө телдәрҙә гәзит-журналдар нәшер ителә, алты телдә радиотапшырыуҙар эфирға сыға, биш телдә телетапшырыуҙар алып барыла. Республиканың был йүнәлештәге тәжрибәһе бик уникаль, бер ниндәй төбәктә лә бындай үҙәктәр әлегә юҡ.  Тарихи-мәҙәни үҙәктәр – туған телдәрҙе, йолаларҙы һәм ғөрөф-ғәҙәттәрҙе һаҡларға һәм үҫтерергә, тарихи-архитектура ҡомартҡыларын тергеҙергә бурыслы милли мәҙәниәттәр усағы. 