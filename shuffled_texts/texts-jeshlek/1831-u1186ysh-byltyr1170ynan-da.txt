Ашлыҡ һәм ҡуҙаҡлы культураларҙы урыу кампанияһында республикала беренселәрҙән булып Көйөргәҙе һәм Мәләүез райондары бара, улар үҙ алдына ҡуйылған бурыстың яртыһынан күбен атҡарып сыҡҡан да инде.  Ә инде гектар төшөмө буйынса тәүге урындарҙы Мәләүез, Стәрлетамаҡ, Саҡмағош, Яңауыл райондары биләй.
 Ужым сәсеү ҙә әүҙем бара.  Әлбиттә, әле уңыш йыйыу кампанияһы тамамланмаған, күрһәткестәрҙең яҡшы яҡҡа ла, насар яҡҡа ла үҙгәреп китеүе ихтимал, шулай ҙа әле үк билдәләргә мөмкин – республика буйынса уңыш ҡәнәғәтләнерлек. Лилиә СИРАЕВА. Ғәҙәттәгесә, Башҡортостанда ашлыҡ һәм ҡуҙаҡлы культураларҙы урыу буйынса иң беренселәрҙән булып Көйөргәҙе, Мәләүез, Стәрлетамаҡ, Саҡмағош райондары бара, уларҙан саҡ ҡына Ғафури, Илеш, Шишмә райондары ҡалыша.  Көндәрҙең аяҙ булыуы арҡаhында был күрhәткес көндән-көн арта. Быйыл Башҡортостанда ашлыҡ һәм ҡуҙаҡлы культураларҙы 1725 мең гектар майҙандан урып, йыйып алыу планлаштырылған.  Мәләүез районында уңыш та юғары – бер гектар майҙандан, дөйөм алғанда, 30,1 центнер ашлыҡ һәм ҡуҙаҡлы культуралар йыйып алалар.  Стәрлетамаҡ, Тәтешле, Мәләүез, Өфө, Федоровка, Учалы райондары эшсәндәре планлаштырылған майҙандың яртыһынан күберәген сәсеп бөткән дә инде. Әле яҡынса 709 мең гектар урылған.  Республика буйынса гектарынан уртаса күрһәткес – 25,6 центнер, былтыр ошо уҡ ваҡытта уңыш 23,5 центнер булған. 