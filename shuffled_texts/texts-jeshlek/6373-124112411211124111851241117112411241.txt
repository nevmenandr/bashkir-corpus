Ришат Ғәбдрәшит улы Аҡтуғанов Башҡорт дәүләт аграр университетын тамамлаған.  Ошо аҙнала Миәкә районы советы Ришат Аҡтуғановты контракт буйынса район хакимиәте башлығы вазифаһына тәғәйенләү тураһында ҡарар ҡабул итте. Төрлө йылдарҙа Ғөбәй­ҙуллин исемендәге ауыл хужалығы кооперативында баш ветеринар һәм баш зоотехник, «Сулпан» хужалығы, «Оло Кәркәле», «Миәкә һөт заводы» йәмғиәттәре етәксеһе булып эшләгән. Башҡортостандың атҡаҙанған ауыл хужалығы хеҙмәткәре.

* * * Балтас районы советы ҡарары менән контракт буйынса район хакимиәте башлығы итеп «Башкиравтодор» асыҡ акционерҙар йәмғиәте филиалының юл ремонтлау-төҙөү идаралығы  начальнигы Марсель Закиров тәғәйенләнде. Балтас үҙәк район дауаханаһының Ҡанһөйәр фельдшер-акушерлыҡ пункты мөдире, Балтас юл ремонтлау-төҙөү идаралығында юл мастеры һәм баш инженер булып эшләгән. Рәсәй Федерацияһы транспорт министрының Рәхмәт хатына лайыҡ булған. Марсель Закиров  Башҡорт дәүләт аграр университетын тамамлаған. 