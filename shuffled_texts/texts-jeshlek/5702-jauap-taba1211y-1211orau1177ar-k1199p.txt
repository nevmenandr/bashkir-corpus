– быларҙың барыһы ла көн үҙәгендә торған мәсьәләләр.  Ҡоролтай – беҙҙең йәшәйеш киләсәген күҙаллаусы сара, кәңәшләшәһе, фекер алышаһы урын. Телебеҙ, демография, рухи мираҫ, сәләмәтлек һ.б.  Йыйынға сығарылған һәр секция темаһы мөһим.  Һуңғы осорҙа федерализм талаптарының боҙолоуы күҙәтелә.  Унан килеп, бөгөн ерҙе, урманды файҙаланыу тирәләй проблемалар килеп тыуҙы.  Мирхәт Рәжәпов, Әбйәлил райо­ны башҡорттары ҡоролтайы рәйесе:
– Икенсе Бөтә донъя башҡорттары ҡоролтайынан һуң байтаҡ ҡына ваҡыт үтте, шуға күрә уртаға һалып һөйләшәһе мәсьәләләр, кисекмәҫтән хәл итәһе проблемалар ҙа йыйылған.  Донъяның төрлө тарафтарынан йыйылған башҡорттар форумында бындай секция эшләүе әһәмиәтле.  Өсөнсө ҡоролтайға әҙерлек алдынан беҙ ошо темаға «түңәрәк өҫтәл» ойоштороп, ҡултам­ғалар йыйып, Президентҡа ебәрҙек. Әйткәндәй, йәштәребеҙгә ҙур өмөттәр бағлайым.  Мин «Хәҙерге федерализм һәм БР дәүләтселеге үҫеше перспективалары: сағыштырыу аспекты» секцияһында ҡатнашам һәм беҙ, делегаттар, бында үҙ һүҙебеҙҙе әйтергә тейешбеҙ.  Ил Рәсәй Федерацияһы тигән исеменә тап килергә тейеш.  Әбйәлил төбәге миҫалында был асыҡ сағыла. 