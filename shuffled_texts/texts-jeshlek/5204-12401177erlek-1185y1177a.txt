Делегатлыҡҡа кандидаттар, шулай уҡ башҡорттар йәшәгән ауылдарҙы социаль-иҡтисади яҡтан үҫтереү тураһындағы мәғлүмәт ойоштороу комитетына тапшырылды.
 Дүртөйлө районында Өфө ҡалаһында үтәсәк Өсөнсө Бөтә донъя башҡорттары ҡоролтайына әҙерлек әүҙем бара.  Зифа ФӘТХУЛЛИНА.  Дүртөйлө районы. Хакимиәт башлығы район башҡорттарының ҡоролтайына әҙерләнеү һәм уны үткәреү тураһындағы ҡарарға ҡул ҡуйғандан һуң, йыйынды үткәреү буйынса ойоштороу комитетының  29 ғинуар­ҙа раҫланған делегаттар һайлау тураһындағы ҡарарына ярашлы, делегаттар һайлау һәм делегация составы тураһындағы положение эшләнде, төбәк форумына әҙерлек һәм уны үткәреү буйынса саралар планы төҙөлдө.
– Шуныһы ҡыуаныслы, район ҡоролтайында, тимәк, Өсөнсө Бөтә донъя башҡорттары ҡоролтайында ла, делегаттарҙың 30 процентын йәштәр тәшкил итәсәк, – тип билдәләне Дүртөйлө районы башҡорттары ҡоролтайы рәйесе Г. Зәйҙуллин. 