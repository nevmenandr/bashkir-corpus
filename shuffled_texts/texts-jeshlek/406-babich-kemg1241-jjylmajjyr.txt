 Ижади эштәр 2008 йылдың 1 апреленә тиклем генә ҡабул ителә.  Билдәле булыуынса, Башҡортостан Хөкүмәте тарафынан йыл һайын тапшырылған премиялар 
– нәфис әҙәбиәт өлкәһендә (проза, шиғриәт, драматургия, публицистика, балалар әҙәбиәте, әҙәбиәт ғилеме һәм тәнҡит, нәфис тәржемә әҫәрҙәре өсөн);
– һынлы сәнғәт өлкәһендә (рәсемдәр, скульптура, графика, декоратив сәнғәт әҫәрҙәре өсөн);
– театр, музыка, эстрада, цирк сәнғәте һәм хореография өлкәһендә (йәш композитор, режиссер, дирижер, балетмейстер, хормейстер, артист, рәссамдар һәм сценографтарҙың эштәре, шулай уҡ сәнғәттең ошо өлкәләрендәге ғилми хеҙмәттәр өсөн);
– кинематография өлкәһендә (нәфис, документаль, анимацион фильмдарҙы ижад итеүҙә ҡатнашҡан сценарий авторҙары, режиссер, рәссам, оператор һәм артистарҙың эше, шулай уҡ кино ғилеме өлкәһендәге тикшеренеүҙәр өсөн);
– архитектура өлкәһендә (ғәйәт үҙенсәлекле булыуы менән айырылған, йәмәғәт тарафынан танылған һәм Башҡортостан мәҙәниәте үҫешенә ҙур өлөш индергән иң талантлы архитектура әҫәрҙәре өсөн) бирелә.  Тәҡдимдәрҙе ентекле тикшергәндән һуң, комиссия өс премияны билдәләй.  Әҙәбиәт, сәнғәт һәм архитектура өлкәһендәге Шәйехзада Бабич исемендәге республика дәүләт йәштәр премияларына дәғүә итеүселәрҙең материалдарын түбәндәге адрес буйынса тапшырырға кәрәк: 450000, Өфө ҡалаһы, Ленин урамы, 10, Йәштәр сәйәсәте буйынса дәүләт комитетының саралар ойоштороу һәм социаль эш  бүлеге.  Әҙәбиәт, сәнғәт һәм архитектура өлкәһендәге Шәйехзада Бабич исемендәге республика дәүләт йәштәр премиялары буйынса комиссия 2007 йыл премияларына дәғүә итеүсе  әҫәрҙәрҙе һәм эштәрҙе ҡабул итеүҙе дауам итә.  Ашығығыҙ!    Республикабыҙҙың Шәйехзада Бабич исемендәге мәртәбәле дәүләт йәштәр премияһының сираттағы лауреаттарын – үҙен төрлө өлкәләрҙә танытҡан иң талантлы йәштәрҙе билдәләр мәл яҡынлашып килә.  Ижади һәм башҡа коллективтарҙы тәҡдим иткән ваҡытта шуныһын иҫтә тотоғоҙ – дәғүәселәр һаны биш кешенән артмаҫҡа тейеш.  Премияға 18 – 35 йәштәгеләр генә дәғүә итергә мөмкин.  Белешмәләр өсөн телефондар: (347) факс 251-57-19, 251-14-75.  Һәр бер премияның күләме – 50 мең һум.  