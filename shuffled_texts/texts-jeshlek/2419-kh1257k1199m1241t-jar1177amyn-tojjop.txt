Илеш районы. Район хакимиәтендә граждандарҙы торлаҡ менән тәьмин итеү һәм бала тыуыу осрағында бер өлөшөн Хөкүмәт тарафынан ҡаплатыу буйынса программалар нигеҙендә йәш ғаиләләргә кредит һәм субсидия алыуға таныҡлыҡтар  тапшырылды.  Торлаҡ шарттарын яҡшыртыу өсөн 13 ғаилә – финанс ярҙам, ә инде 25 ғаилә бала тыуыу осрағына субсидия алды. Зифа ФӘТХУЛЛИНА. Киләсәктә лә ауылдарыбыҙ гөрләп үҫһен.  Шулай уҡ   «Башҡортостан» МТС-ында эшләүсе йәш белгестәргә Үрге Йәркәйҙең яңы биҫтәһендә ер бүленде һәм район хакимиәте тарафынан өй төҙөү өсөн субсидия бирелде. Былтыр, Рәсәйҙә – Ғаилә йылы, Башҡортостан Республикаһында Ғаиләгә социаль ярҙам йылы булараҡ, федераль һәм республика программалары эшләне.  Илеш районында ла уларҙы тормошҡа ашырыу әүҙем бара. Бәхеттең нигеҙе хеҙмәт булыуын аңлаған ғаиләләр дәүләт ярҙамынан ситтә ҡалмаясаҡ.