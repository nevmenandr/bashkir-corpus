Ултырышта БР Президенты хакимиәте етәксеһе Радий Хәбиров, Рәсәй Эске эштәр министрлығының Иҡтисади хәүефһеҙлек департаменты етәксеһе урынбаҫары Владимир Лукьянов, БР Дәүләт Йыйылышы – Ҡоролтай Рәйесе урынбаҫары Салауат Күсимов, БР буйынса Баш федераль инспектор Петр Капишников, БР Юғары суды рәйесе Михаил Тарасенко, БР прокуроры Сергей Хуртин, эске эштәр подразделениелары һәм ведомстволары етәкселәре ҡатнашты.  Закон һағында тороусылар үткән йылға йомғаҡ яһаны һәм ағымдағы йылға эш планын төҙөнө.  Ошо көндәрҙә баш ҡалала Башҡортостан Республикаһы буйынса Эске эштәр министрлығының киңәйтелгән ултырышы үтте. Республиканың хоҡуҡ һаҡлаусылары тарафынан былтыр 50 меңдән ашыу енәйәт асыҡланған.  Коллегияла билдәләнеүенсә, республиканың эске эштәр органдары тарафынан енәйәттәрҙең кәмеүенә өлгәшелгән.  Һаулыҡҡа зыян килтереү, урлашыу, талау, ҡорал менән һөжүм итеү осраҡтары әҙерәк теркәлгән.  Ойошторолған енәйәтселеккә, коррупцияға ҡаршы көрәштә етди уңыштар бар. 