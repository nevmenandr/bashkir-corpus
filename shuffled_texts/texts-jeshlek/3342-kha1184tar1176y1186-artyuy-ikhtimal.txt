Шуны билдәләп үтергә кәрәк: быйыл электр энергияһы өсөн хаҡ – 25, ә инде «зәңгәр яғыулыҡ»ҡа 14 процентҡа күтәрелде.  Хаҡтарҙың артыуы газ менән электр энергияһына  ғына ҡағылмай  әле, 2010 йылда тимер юлдары буйлап йөк ташыу өсөн түләү  9,4 процентҡа күтәреләсәк, тип фаразлана.  Был хәл була ҡалһа, бөтә тармаҡта ла хаҡтар ныҡ ҡына күтәрелеп китәсәк. Мәҫәлән, киләһе йылда халыҡтың газ өсөн – 20, ә инде электр энергияһы өсөн 10 процентҡа күберәк түләй башлауы ихтимал.   1 октябрҙән газ өсөн хаҡ тағы ла артырға тейеш. Бөтә нәмә лә тиерлек электр энергияһына һәм газға бәйләнгән бит. Ә инде башҡа тауарҙар һәм хеҙмәттәр өсөн хаҡтарҙың күпмегә артасағын күҙаллауы ауыр түгел.  Эксперттар билдәләүенсә, әле ил хөкүмәте еңел генә хәл итеп булмаған һайлау алдында тора: бер яҡтан, «Газпром»ға ярҙам итергә кәрәк, ә инде икенсе яҡтан ҡараһаң, инфляция менән көрәшергә, сәнәғәтте лә ситкә типмәҫкә...
2010 йылда хаҡтар бер тапҡыр ғына түгел, икегә бүленеп артасаҡ, тип планлаштырыла, йәғни электр энергияһы өсөн түләү тәүҙә – 5 процентҡа, һуңынан тағы ла шулай уҡ артасаҡ.  Л. СОЛТАНОВА. Рәсәй Федерацияһы Иҡтисади үҫеш министрлығы белгестәренең үҙәк гәзиттәргә хәбәр итеүенсә, 2010 – 2012 йылдарҙа илдең социаль-иҡтисади үҫешендә һиҙелерлек үҙгәрештәр буласаҡ. 