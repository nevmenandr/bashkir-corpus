Башҡортостан Хөкүмәте заказы менән «AVL» Австрия фирмаһы тарафынан эшләнгән урта класлы үҙйөрөшлө «Толпар» тракторын киләсәктә күпләп эшләп сығарыуҙа Башҡортостандың тиҫтәнән ашыу предприятиеһы ҡатнашырға теләк белдергән. Былтыр Өфөлә һәм Австрияла Башҡортостандың үҙ ирке менән Рәсәй дәүләте составына инеүенең 450 йыллығы сиктәрендә башҡорт тракторының күрһәтмә моделе презентацияланғайны.  Әле трактор эшләнәсәк майҙансыҡ һайлана, ә уға комплектлаусы изделиеларҙы әҙерләйәсәк предприятиелар үҙҙәренең техник тәҡдимдәрен индереү өҫтөндә эшләй.