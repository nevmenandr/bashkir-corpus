Көйәрмәндәреңде ҡыуандырып, үҫкәс, хоккейсы булам, тип хыялланған үҫмерҙәрҙә ғорурлыҡ тойғоһо уятып, ҡыйраттың бит «Аҡ барс»ты.   Тәүгеһен Кирилл Кольцов индерһә, икенсе шайбаның авторы – Патрик Торесен.  Уйын яңы башланып ҡына тора, ә уларҙың ҡыуанғанын күрһәгеҙ!  Тик Ҡаҙандың «үткер күҙ»е Алексей Морозов, уңай мәлде ҡулдан ысҡындырмай, етенсе минутта ҡапҡабыҙға шайба индерҙе.  Был еңеүегеҙ менән, егеттәр, республикабыҙ Президенты Мортаза Рәхимовтың тыуған көнөнә лә бик шәп бүләк яһанығыҙ!  Икенсе осорҙа юлаевсылар, ҡунаҡ ашы – ҡара-ҡаршы, тигәндәй, «барыҫ»тарҙы ла шайба менән «һыйланы».  Афарин, «Салауат Юлаев»!  Ә 55-се минутта Владимир Антипов йәнә бер шайба индереп, иҫәпте нығытып ҡуйҙы.  Ҡаҙан ҡалаһында үткән матч Континенталь хоккей лигаһында Ванкуверҙа башланасаҡ Олимпия уйындары алдынан һуңғы уйын булды.  Ә инде КХЛ-да уйындар Олимпиада тамамланғас дауам итәсәк.
 Өсөнсө осор уртаһында Александр Радуловтың Андрей Сидякинға биргән пасы иҫәпте 3 : 1 итте.  Тәүге осорҙа  беҙҙекеләргә лә, хужаларға ла өсәр тапҡыр артыҡ уйынсы менән файҙаланып ҡалыу мөмкинлеге тыуҙы.  Шуның менән уйынығыҙ тамамланған булған икән шул, егеттәр! Уларҙың майҙаны тип тә ҡарап торманың, 4 : 1 иҫәбе менән отоп, күршеләрҙе «илаттың»да, Башҡортостанды «геүләттең». А. КӨЙӨРГӘҘИН.