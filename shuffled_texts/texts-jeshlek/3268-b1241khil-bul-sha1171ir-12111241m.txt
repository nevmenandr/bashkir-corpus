 Ғүмеренең һуңғы көндәренә тиклем Журналистар союзының әүҙем ағзаһы булып, уның ижади абруйын үҫтереүгә ярҙам итеп йәшәне.  Бөйөк Ватан һуғышы ветераны, билдәле шағир, журналист, Башҡортостан һәм Рәсәй Журналистар союзы ағзаһы Файыҡ Тимерйән улы  МӨХӘМӘТЙӘНОВ  вафат булды.  Башҡортостан журналистикаһы ҙур юғалтыу кисерҙе.  Башҡортостан Республикаһы Журналистар союзы, ҡәләм оҫтаһы, шағир, изге күңелле һәм ҡәҙерле дуҫыбыҙ Файыҡ Тимерйән улы Мөхәмәтйәновтың вафаты сәбәпле, яҡындарының һәм туғандарының ҡайғыһын уртаҡлаша.    Файыҡ Тимерйән улы оҙаҡ йылдар «Совет Башҡортостаны» (»Башҡортостан») гәзитендә эшләп, 1957 йылда ойошторолған СССР Журналистар союзының Башҡортостан бүлексәһенең тәүге ағзаларының береһе булараҡ, башҡорт журналистикаһын үҫтереүгә ҙур өлөш индерҙе.  Уның хаҡындағы яҡты иҫтәлек беҙҙең күңелдәрҙә оҙаҡ һаҡланыр. 