Әлбиттә, экспозицияларҙың төп йүнәлеше бөгөнгө иҡтисад менән ауаздаш.  Халыҡ-ара күргәҙмәгә, Башҡортостан һәм Рәсәйҙәге төҙөлөш компанияларынан тыш, Германия, Италия, Франция, Финляндия кеүек илдәрҙән дә килделәр.   Дөйөм алғанда, экспоненттар өс мең квадрат метр майҙанды биләне.  Боҙ һарайы янындағы майҙанда кирбес, сандвич-панель, тротуар өсөн плиткалар һәм башҡа төҙөлөш материалдары күп ине.  Тәүҙә үк шуны билдәләргә кәрәк: донъялағы финанс көрсөгөнә ҡарамай, сараны             ойоштороусылар күргәҙмәгә төҙөлөш комплексын быға тиклем күтәрелгән кимәлгә еткерергә йыйынған оптимистарҙы туплауға өлгәште.  Шулай уҡ экспозицияларҙа ҡала һәм райондарҙың үҫеш юлы, йүнәлеше, транспорт схемалары, йорт тирәһен планлаштырыу юлдары күрһәтелгән.  Республикабыҙ аҙ ҡатлы йорттар төҙөүгә йүнәлеш алған осорҙа бындай күргәҙмәләрҙең файҙаһы, һис шикһеҙ, ҙур.
 Л. СОЛТАНОВА.   Көрсөк ваҡытында аҙ ҡатлы йорттар төҙөү уңайлы, шуға ла күргәҙмәлә йорттарҙың төрҙәре һәм проекттары бик күп булды.  Күренеүенсә, иҡтисадта килеп тыуған проблемалар барышында төҙөлөш тармағында иң ҙур иғтибар аҙ ҡатлы йорттар төҙөүгә бүленә.  Халыҡ-ара сара форум рәүешендә   ойошторола, шуға ла унда көнүҙәк мәсьәләләрҙе ҡараған кәңәшмәләр, «түңәрәк өҫтәл»-дәр ҡыҙыҡлы һәм файҙалы итеп үткәрелде. 