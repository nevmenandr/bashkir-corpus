Республиканың хеҙмәт һәм халыҡты социаль яҡлау министры Ленара Иванова хәбәр итеүенсә, ҡасаҡтарҙың хеҙмәткә яраҡлыларын эш менән тәьмин итеү өсөн урындар­ҙағы тейешле органдар менән эш алып барыла. Беҙгә Украинанан килеүселәр араһында 4456 кеше хеҙмәткә яраҡлы, шуларҙың 2414-е мәшғүллек үҙәгендә иҫәпкә алынған.  Башҡортос­танға бөтәһе алты мең ярымдан ашыу  Украина гражданы килгән.  1731-енә эш бирелгән.   Башҡортостан буйынса Баш федераль инспектор Андрей Чечеватов, Башҡортостан Хөкүмәте менән ҡасаҡтарҙы урынлаштырыу буйынса эшсе төркөм үҙ бурыстарына намыҫлы ҡарай, тип баһаланы.  Уларҙы урынлаштырыу өсөн ваҡытлыса 87 пункт эшләгән, хәҙер алтау ҡалған, унда бөгөнгә 35 кеше йәшәп тора.  Быйыл Украиналағы граждандар һуғышы арҡаһында Рәсәй һәм ил субъекттары мәжбүри күсенеүселәрҙе ҡабул итте. 