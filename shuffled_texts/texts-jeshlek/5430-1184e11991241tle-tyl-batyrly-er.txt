Бының өсөн йәштәргә уның әһәмиәтен аңлатыу мөһим.  Был ҡанлы һуғыштың йылъяҙмаһы Тыуған илен һаҡлаған миллионлаған кешенең илһөйәрлегенең, батырлығының бөйөк өлгөләрен туплаған, – тине. Бөйөк Еңеүгә 65 йыл тулыуға арналған матур сараға тотош республиканан йыйылған һуғыш һәм тыл ветерандары Тыуған илебеҙ өсөн ғүмерен биргәндәрҙе бер минут тынлыҡ менән иҫкә алды.  Әлбиттә, юғалтыуҙар ҙа йәнде өшөтә  – Башҡортостандың 300 меңдән ашыу һалдаты яу яланынан әйләнеп ҡайтмаған.  Шөкөр, был юҫыҡта беҙҙең йәштәр һынатмай, миҫал итеп, фронтта хәбәрһеҙ юғалғандарҙы эҙләү менән шөғөлләнгән волонтерҙарҙы ғына ла атап үтергә мөмкин. Был бер минутлыҡ тынлыҡта берәүҙәр  – үҙ ҡулында йән биргән яуҙашын, икенселәр –һалдат атаһын, өсөнсөләр һуғышҡа китеп, ҡайта алмаған һөйгәнен уйлағандыр – күптәрҙең күҙҙәрендә йәш тамсылары ялдтыраны.  Йылдар үтә, һуғыштың утлы, ҡанлы көндәре һаман да йөрәктәрҙә йәшәй, Бөйөк Еңеүҙең хаҡы, ысынлап та, бер ваҡытта ла онотолмаһын, төҫһөҙләнмәһен ине!  Һалдат рухы тураһында уйланып, ғорурланыу менән бер рәттән, моңһоулыҡ та күңелдәрҙе баҫып китте... Башҡортостан Республикаһы Президенты Мортаза Рәхимов баш ҡаланың Конгресс-холында тантаналы сараға йыйылған һуғыш һәм тыл ветерандарын тәбрикләп:
–Бөйөк Ватан һуғышы беҙҙең ил тарихында иң ҡурҡыныс ҡына түгел, батырлыҡ осоро ла булды.  Ысынлап та, Башҡортостан һалдаттарының батырлығы тиңһеҙ – Бөйөк Ватан һуғышында   Советтар Союзы Геройы тигән юғары исемгә 280 батырыбыҙ лайыҡ булған, 37 егетебеҙ –  Дан орденының тулы кавалеры!  Дөйөм алғанда, республиканың 200 меңдән ашыу һалдат һәм офицер ордендар һәм миҙалдар менән наградланған. Шулай уҡ республика башлығы байрам алды кисәһендә Башҡортостан һалдаттарының да һуғыштың тәүге көнөнән алып аҙағына тиклем Тыуған илебеҙҙе дошмандан таҙартҡанын, беҙҙең хәрбиҙәрҙең Берлинғаса барып етеп, Рейхстагҡа Ҡыҙыл Байраҡты ҡаҙап ҡуйғанда ла, алғы сафта булғанлығын билдәләне.  Л. СОЛТАНОВА. Бөйөк Ватан һуғышында Еңеүгә 65 йыл тулыуға арналған тантаналы сарала республиканың иң сағыу сәнғәт эшмәкәрҙәре сығыш яһаны, концерттан һуң тыл һәм һуғыш ветерандарын Башҡортостан Республикаһы Президенты Мортаза Рәхимов ҡабул итте.
