Башҡортостан Республикаһы Президенты указдары менән «Бөтә донъя башҡорттары ҡоролтайы (конгресы)» халыҡ-ара йәмәғәт берекмәләре союзының башҡарма комитеты рәйесе Аҙнабаев Румил Тәлғәт улы, Мәләүез ҡалаһы һәм районы башҡорттары ҡоролтайы башҡарма комитеты рәйесе Аҙнағолов Юнир Ғәлимйән улы, «Аҡ тирмә» башҡорт милли-мәҙәни үҙәге рәйесе Биишева Ләлә Ғибәт ҡыҙы – Халыҡтар дуҫлығы ордены, БДУ-ның тарих факультеты деканы Ҡолшәрипов Марат Мәхмүт улы Салауат Юлаев ордены менән наградланды.  БР Президенты Хакимиәтенең граждандар йәмғиәте институттары менән үҙ-ара эш итеү буйынса бүлеге мөдире Азаматов Данил Дамир улы, «БР халыҡтарының дуҫлыҡ йорто» дәүләт учреждениеһы филиалы –  «Сәйетбаба» башҡорт тарихи-мәҙәни үҙәге мөдире Мәүлетҡолов Рәзим Ибраһим улы, «Пермьавтотранссервис» яуаплылығы сикләнгән йәмғиәтенең 4-се автоколоннаһы начальнигы, Пермь крайының «Башҡорттар ҡоролтайы» йәмәғәт ойошмаһы башҡарма комитеты рәйесе Мөхәмәтйәнов Рәсил Тимерғәзе улы, БР-ҙың Свердловск өлкәһендәге вәкиле Тюменцева Нәфисә Фәсхетдин ҡыҙы һәм Башҡортостан Республикаһындағы керәшен, рус, сыуаш, удмурт милли-мәҙәни йәмәғәт ойошмалары, татар ҡатын-ҡыҙҙары йәмәғәт ойошмаһы етәкселәре һәм Краснокама, Иглин райондарынан бер нисә етәксе Башҡортостан Республикаһының Почет грамотаһы менән бүләкләнде.
«Башинформ». 