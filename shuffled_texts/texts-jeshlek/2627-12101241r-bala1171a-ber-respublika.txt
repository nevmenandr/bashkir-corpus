Уның барышында мәктәптәрҙә, гимназияларҙа матбуғат хеҙмәткәрҙәре менән осрашыуҙар ойоштороласаҡ.  Телебеҙ, илебеҙ, динебеҙ, ғөрөф-ғәҙәттәребеҙ, милләтебеҙ көслө булып йәшәһен тиһәк, бала саҡтан балаларҙы милли матбуғатты уҡып үҫеүҙән мәхрүм итмәйек, хөрмәтле ата-әсәләр! «Һәр балаға – бер республика гәзите, бер республика журналы!» акцияһынан берәү ҙә ситтә ҡалмаҫ, тип өмөтләнәбеҙ.  20 – 25 апрелдә БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ Мәғариф министрлығы менән берлектә республикала Балалар һәм йәштәр баҫмалары аҙналығы үткәрә. 