Әлеге мәлдә төбәктәге дүрт балалар йортон  алмаштырыусы ғаиләләр менән эшләүсе төбәк үҙәктәре итеп үҙгәртеп ҡороу буйынса эш алып барыла. 2007 – 2009 йылдарҙа федераль һәм республика бюджеты иҫәбенә етем балаларҙан 244 кеше торлаҡ менән тәьмин ителгән.   Ғаиләне һаҡлау, атайҙар, әсәйҙәр һәм балалар мәсьәләһенә арналған ведомство-ара  совет ултырышында ошо хаҡта һүҙ барҙы.  Мәғариф ми­нистры Зиннәт Аллаяров  әйтеүенсә, был 2008 йылдағыға ҡарағанда әҙерәк.  
– Былтыр, мәҫәлән,  Белорет, Саҡмағош, Туймазы  райондарында һигеҙ фатир һатып алынған, шул уҡ ваҡытта  Баймаҡта – 357, Учалыла – 109, Октябрьскийҙа – 115, Өфөлә 112 кеше  торлаҡҡа сиратта тора.  Былтыр яңы асыҡ­ланған етем-балаларҙың 75 процентын ғаиләләргә урынлаштырыуға өлгәшелгән.  Зиннәт Абдулла улы  етем һәм ата-әсә ҡарауынан мәхрүм ҡалған балаларҙың торлаҡ мәсьәләһе нисек хәл ителеүе хаҡында ла һөйләне.  
– Былтыр, мәҫәлән, барлығы 3045 бала торлаҡ шарттарын яҡшыртыуға мохтажлыҡ кисергән.
– Үкенескә күрә, урындағы бюджет иҫәбенә етем һәм ата-әсә ҡарауынан мәхрүм ҡалған бала­ларҙың торлаҡ мәсьәләһен хәл итеү бик түбән кимәлдә, – тине ул.    
 Һуңғы ваҡытта республикала тәрбиәгә бала алырға теләүсе ғаиләләр  арта бара.   Сәбәбе – ата-әсә ҡарауынан мәхрүм  ҡалған балаларҙың, балалар йортонда тәрбиәләнеүселәрҙең кәмеүендә.
– Ғаилә тәрбиәһе формаһын үҫтереү маҡсатында, был эшкә  уҡытыусыларҙы йәлеп итергә планлаштырабыҙ.  Был иһә, үҙ сиратында,  баланы ғаиләгә алырға әҙер  квалификациялы ата-әсәләр әҙерләү ихтыяжын тыуҙыра.  С. НИЯЗОВА. Республи­каның күп кенә райондарында опека һәм попечителлек органдары законға ярашлы эшләмәй,  белгестәрҙең айырым бүлмәләре лә юҡ, был иһә уларға   йөкмәтелгән бурысты тиҙ арала башҡарыуға тотҡарлыҡ  яһай.  Әммә бүленгән сығымдар был мәсьәләне тулыһынса хәл итеү өсөн етерлек күләмдә түгел.   Ведомство башлығы ҡайһы бер етешһеҙлектәргә лә туҡталды. 