1 майға тиклем бөтә уҡытыусыларға торлаҡҡа һәм коммуналь хеҙмәттәр өсөн түләүгә компенсация бирелергә тейеш
21 апрелдә Башҡортостан Хөкүмәте Премьер-министры Раил Сарбаев республиканың айырым район башлыҡтары менән кәңәшмә үткәрҙе.  Был проблема шулай уҡ льготалар күләменең айына уртаса алғанда 177,9 һумдан 711,2 һумға тиклем, йәғни дүрт тапҡырға арттырылыуы һәм алыусылар һанының да 46111 кешенән 48918 кешегә тиклем артыуы менән бәйле.  Уҡытыусыларға бурыс, йыл буйы йыйылып, 292,2 миллион һумға еткән. Республиканың финанс министры Айрат Ғәскәровҡа тап ошо маҡсаттарға райондарға бюджет кредиттары бүлергә ҡушылғайны. БР Хөкүмәте Премьер-министры Раил Сарбаев бурысты бер нисә аҙна эсендә түләргә кәрәклеге тураһында белдергәйне.  Март аҙағында Башҡортостан юлдаш каналында ауыл ерендә йәшәүсе һәм эшләүсе педагогик хеҙмәткәрҙәргә торлаҡҡа һәм коммуналь хеҙмәттәргә түләү буйынса сығымдарҙы компенсациялау мәсьәләләрендә барлыҡҡа килгән проблема хаҡында сюжет булды.  Премьер-министр ауыл уҡытыусыларына торлаҡҡа һәм коммуналь хеҙмәттәр өсөн түләүгә компенсация бурыстарын биреүгә ҡағылышлы эштәрҙең тейешле кимәлдә булмауына юл ҡуйырға ярамағанлығын ҡәтғи билдәләне. Социаль ярҙам күләмен арттырыуға муниципалитеттар бюджеттары әҙер булмай сыҡҡан. 