Стәрлетамаҡта был мәсьәлә әүҙем хәл ителә.  Күҙаллауҙар буйынса, 2011 йылға был һан 220 мең квадрат метрға тиклем үҫергә тейеш.  Власть органдары алдында торған төп мәсьәләләрҙең береһе – граждандарҙы торлаҡ менән тәьмин итеү.  Ҙурлығы буйынса икенсе урында торған һәм Башҡортостандың сәнәғәт үҙәге һаналған Стәрлетамаҡ ҡалаһы социаль-иҡтисади өлкәлә үҙенең позицияларын нығытты.   Быйылғы йылдың алты айында ҡала бюджетына 1,172 миллиард һум аҡса ингән. Үҫеш темптарын ҡарағанда, ҡала 55 миллиард һумлыҡ продукция етештереү буйынса быйылғы йөкләмәhен үтәйәсәк. Шулай итеп, тәүге ярты йылда бюджетҡа түләүҙәр 16 процентҡа артҡан, ә ҡала ҡаҙнаһы, үткән йылдың алты айы менән сағыштырғанда, 42,2 процентҡа күберәк тулыландырылған.  Былтыр ҡалала 115 мең квадрат метр торлаҡ сафҡа индерелһә, быйыл 130 мең квадрат метр торлаҡты файҙаланыуға тапшырыу планлаштырыла.  Ҡаланың яңы микрорайондарында социаль объекттар төҙөлөшө лә әүҙем барасаҡ.
 И. АЗАМАТОВ.