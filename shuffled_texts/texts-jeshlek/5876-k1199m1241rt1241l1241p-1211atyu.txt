Ярты литрлы шешәләге 40 градуслы араҡының үҙҡиммәте уртаса 15 һум булһа ла, уны етештереүгә акцизлы йыйым 42 һум тәшкил итәсәк.   Яңылыҡ үҙебеҙҙең илдә етештерелгәнгә лә, импорт продукцияға ла ҡағыла.  Белгестәрҙең баһалауынса, күрелгән саралар арҡаһында  Рәсәйҙәге законһыҙ алкоголь әйләнеше быйылғы йылдың беренсе кварталы йомғаҡтары буйынса 30 процентҡа кәмегән. 1 июлдән Рәсәйҙә араҡыға күмәртәләп һатыуҙа минималь хаҡ индерелә – ярты литрға 70 һум.   Алкоголь баҙарын көйләү буйынса йыл башынан алып үткәрелгән өсөнсө сара был.   Артабан берәмләп һатыуҙа 28 градустан көслөрәк алкоголгә минималь хаҡ ғәмәлгә индерелде.  БР Дәүләт аҙыҡ-түлек идаралығы етәксеһенең билдәләүенсә, законлы рәүештә етештерелгән алкоголдең берәмләп һатыуҙағы хаҡы 70 – 80 һумдан кәм була алмай.  Шулай итеп, Рәсәйҙең алкоголь баҙарын көйләү идаралығы алкоголь продукцияһының “йәшерен секторы”н бөтөрөргә ынтыла. Хәтерегеҙгә төшөрәбеҙ: ғинуарҙан берәмләп һатыуҙа ярты литр араҡының минималь хаҡы 89 һум күләмендә билдәләнгәйне.  Өҫтәмә хаҡҡа һалымды һәм предприятиеның килемен иҫәпкә алһаҡ, уның хаҡы барыбер 70 һумдан ашып китә.