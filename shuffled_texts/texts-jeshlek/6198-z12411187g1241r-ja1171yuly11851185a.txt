Комиссия мәғлүмәттәре буйынса, «зәңгәр яғыулыҡ»ҡа хаҡтар яңы йылда ике тапҡыр үҙгәрәсәк.    Башҡортостан Республикаһының Тарифтар буйынса комиссияһы «Башкиргаз» яуаплылығы сикләнгән йәмғиәтенең 2010 йылда халыҡҡа һатасаҡ тәбиғи газға ваҡлап һатыу хаҡтарын билдәләне.  1 ғинуарҙан республика халҡы, газды тотоноуҙы иҫәпкә алыу приборҙары булһа, кубометры өсөн – 2 һум 60 тин, ә 1 апрелдән 2 һум 99 тин түләйәсәк.  Аш-һыу әҙерләүгә хаҡтар ғин­уарҙан айына бер кешегә 47 һум 88 тингә тиклем һәм апрелдән 51 һум             72 тингә тиклем күтәреләсәк.  «Башкиргаз» яуаплылығы сикләнгән йәмғиәтенән хәбәр итеүҙәренсә, был осраҡта йылытыуға республика халҡы биләгән майҙандың бер квадрат метрына иҫәптән айына – 17 һум 10 тин, 1 апрелдән 19 һум 62 тин түләйәсәк.  Колонкалы йорттарға газ хаҡы ғинуарҙа – 101 һум 75 тингә тиклем, апрелдән 109 һум 91 тингә тиклем артасаҡ.
 Әлегә счетчиктары булмағандар тәбиғи газ өсөн нормативтан сығып түләйәсәк.  Эҫе һыу менән тәьмин итеү һәм һыу йылытыу  колонкалары булмағандар өсөн был тариф 59 һум 85 тин һәм 64 һум 65 тин тәшкил итәсәк. 