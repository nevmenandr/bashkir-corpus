Милли   компонентты  алып ташлау шулай уҡ федерализм  принцибын боҙоуға тиң, тип иҫәпләй пикетсылар. Улар Рәсәй Дәүләт  Думаhына Башҡортостандан hайланған депутаттарҙан алда әйтеп үтелгән Законды кире ҡағыу инициативаhы менән сығыуҙарын hораны.  Өфөлә Салауат Юлаев hәйкәле эргәhендә «Белем биреүҙәге дәүләт стандарты төшөнсәhенә hәм структураhына ҡағылышлы РФ-ның айырым закон акттарына үҙгәрештәр индереү тураhында» 309-сы Федераль законды ҡабул итеүгә  протест белдереп,  пикет ойошторолдо.  Ринат   КҮСӘРБАЕВ. Пикетсылар Рәсәй Федерацияhы Президентына, Берләшкән Милләттәр Ойошмаhының Генераль секретарына, Европа Советы башҡарма комитетының  Генераль секретарына, ЮНЕСКО-ның генераль директорына адресланған белдереү ҡабул итте.  Ә Башҡортостандың Дәүләт Йыйылышы – Ҡоролтай депутаттарын, үҙ хоҡуҡтарын файҙаланып, Дәүләт Думаhынан  милләттәрҙең хоҡуғын  сикләүсе Федераль законды кире ҡағыуын талап итергә саҡырҙы.
 Ойоштороусылар – халыҡ мәғарифына булышлыҡ итеүсе «Аҡтамыр» башҡорт үҙәге» йәмәғәт ойошмаhы hәм «Күк бүре» башҡорт йәмәғәт хәрәкәте.  Пикетта студенттар, уҡытыусылар, ватансыл рухлы йәштәр ҡатнашты.   Әйткәндәй, ошондай уҡ акциялар Мәскәүҙә, Ҡаҙанда, Якутскиҙа үткән. Улар дәүләт мәғариф  системаhынан милли-төбәк компонентын алып ташлауҙың  республикаларҙа  икенсе дәүләт телен, балаларҙы әсә телендә уҡыуҙан мәхрүм итеүгә килтерәсәгенә баҫым яhаны.  «Күк бүре»нең рәйесе Тимур Мөхтәров әйтеүенсә, 309-сы Федераль законды ҡабул итеү Рәсәй төбәктәрендә рус булмаған башҡа милләттәрҙең үҙ телен, мәҙәниәтен, тарихын өйрәнеүҙе  сикләйәсәк, ә уҡыу процесына туған тел, Башҡортостан тарихы, экологияhы,  географияhы кеүек фәндәрҙе индереү өсөн Мәскәү менән килешеү кәрәк буласаҡ. 