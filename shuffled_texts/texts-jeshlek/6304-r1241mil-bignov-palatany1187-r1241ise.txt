Ошо көндәрҙә өсөнсө саҡырылыш Йәмәғәт палатаһының беренсе ултырышы уҙҙы.   Республика халҡына яҡшы таныш Рәмил Бигнов яңы саҡырылыш Йәмәғәт палатаһының рәйесе итеп һайланды.  Йәмәғәт палатаһының маҡсаты – республикалағы мөһим проблемаларҙы хәл итеүҙә ҡатнашыу, власть органдары, урындағы үҙидара органдары  ҡарарҙар ҡабул иткәндә йәмәғәтселек фекерен туплау, гражданлыҡ йәмғиәте институттарын формалаштырыуға булышлыҡ итеү. Был сарала палата советы төҙөлөп, уның составы раҫланды, рәйес, рәйес урынбаҫары, комиссиялар етәкселәре һайланды. Яңы состав ике йылға бер тапҡыр һайлана.  Палата советы ағзаларына күҙ һалғанда, улар түбәндәгесә: «Белсталь» йәмғиәтенең генераль директоры Рәмил Бигнов,  «Целевой капитал» идара итеүсе компанияһы директоры Александр Дегтев, БР Эш биреүселәр берлеге рәйесе Владимир Шолом, Өфө дәүләт иҡтисад һәм сервис университеты ректоры Наталья Солодилова, Башҡорт дәүләт медицина университетының онкология буйынса ғилми-тикшеренеү институты директоры Шамил Ганцев, БР торлаҡ хужалары ассоциацияһы йәмәғәт ойошмаһы рәйесе Анатолий Дубовский, БР Адвокаттар палатаһы рәйесе Булат Йомадилов.  БР Йәмәғәт палатаһының яңы составында 30 кеше.  Әйткәндәй, Башҡортостандың Йә­мәғәт палатаһы 2009 йылда булдырыл­ғайны.  Шуларҙың 15-е Президент Рөстәм Хәмитов тарафынан раҫланған, ҡалғандары конкурс буйынса һайлап алынған.
 Палатаның емешле эшләренә шик юҡтыр.