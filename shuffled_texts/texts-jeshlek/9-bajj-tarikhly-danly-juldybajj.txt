Легендар Ҡанифә юлы ла ошо тирәнән үтә.  Быны уҙған быуаттың 60-сы йылдар башында тарих фәндәре кандидаты М. Х. Садиҡова етәкселегендәге ауыл тирәһендә үткәрелгән археологик ҡаҙыныуҙар ҙа табылған әйберҙәрҙең Xlll – XlV быуаттарға ҡарауы ла дәлилләй. Башҡортостандың көньяҡ-көнсығыш мөйөшөндә урынлашҡан Юлдыбай ауылы Ырымбур, Силәбе өлкәләренән республикабыҙға үткән юлдар киҫешкән ерҙә, тарихи Һаҡмар йылғаһының һул яғында урынлашҡан.  Төп шөғөлдәре малсылыҡ буғанлыҡтан, улар оҙайлы йылдар дауамында, бөгөнгө кеүек ауылдарҙа түгел, ә тарҡау йәшәгән.  Уның тоҡомо беҙҙең яҡтарға Һырдаръя йылғаһы менән Арал диңгеҙе тирәһенән күсеп килеүе билдәле.  Шуға күрәлер ҙә, халыҡ телендәгесә ауылға ошо исемде юлдарға бай булғаны өсөн һәм шулай уҡ шундай исемле кешенең ауылға нигеҙ һалғаны өсөн дә бирелгән, тигән фараздарҙың икеһе лә хәҡиҡәткә тап килгәнгә оҡшай.  Сөнки Юлдыбай Түңгәүер ырыуынан таралған ауылдарҙың береһе ул, ә мәғлүм булыуынса, Түңгәүер шәжәрәһе 1203 йылда тыуған Ҡуңғратбейгә барып тоташа. 