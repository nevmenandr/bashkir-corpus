 Боронғо Көнсығыш мәҙәниәте ҡаҙаныштарын тәү башлап өйрәнеүсе лә булды.  Үҙенең фәнни мәктәбен булдырып, республика мәғарифы һәм мәҙәниәте өсөн генә түгел, Татарстан, Яҡутстан, Бүрәт, Хакас, Тыва Республикалары, Силәбе өлкәһе һәм башҡа бик күп төбәктәр өсөн тиҫтәләрсә быуын юғары квалификациялы белгестәр әҙерләүгә егелеп хеҙмәт итте.  Мәктәп уҡыусылары һәм юғары уҡыу йорто студенттары өсөн программалар, күп һанлы дәреслектәр һәм уҡыу әсбаптары әҙерләне.  Беҙҙең хөрмәтле остазыбыҙ Роберт Нурмөхәмәт улы Байымов 74-се йәшендә арабыҙҙан китеп барҙы.  Ул оҙаҡ йылдар Башҡорт дәүләт университетының башҡорт әҙәбиәте һәм фольклоры кафедраһын етәкләне.  Уның кеше яҙмыштары үҙәккә ҡуйылған бихисап хикәйәһе, йәмғиәт менән шәхес араһындағы ҡатмарлы мөнәсәбәтте фәлсәфәүи планда ҡыйыу яҡтыртҡан повестары, ил тарихындағы һынылышлы осорҙарҙы бар дөрөҫлөгөндә сағылдырған романдары киң танылыу яуланы.  Был китаптар белгестәр һәм йәмәғәтселек тарафынан юғары баһа алып, ҡат-ҡат нәшер ителде. БДУ-ның башҡорт әҙәбиәте һәм 
фольклоры кафедраһы ағзалары. Һуңғы йылдарҙа ул халҡыбыҙҙың рухи мираҫының тәү сығанаҡтарын юлланы.  Ошондай мәшәҡәтле эш араһында ул, әҙәби ижадҡа сумып, ҡомарланып, юғары художестволы әҫәрҙәр ҙә тыуҙырҙы.  Айырыуса халҡыбыҙҙың бөйөк улы Әхмәтзәки Вәлидиҙең яҡты исемен халыҡҡа ҡайтарыуҙы башлап ебәрҙе, һуңынан башҡорт автономияһын яулау осорондағы милли-азатлыҡ хәрәкәтен һәм уның лидерҙарының яҙмышын художестволы юғарылыҡта сағылдырып, ул республикабыҙҙың  Салауат Юлаев исемендәге дәүләт  премияһына лайыҡ булды.  Уның эш өҫтәлендә халҡыбыҙҙың боронғо тормошон сағылдырған  ҙур күләмле тарихи-фәлсәфәүи әҫәре – “Тайная история монголов и следы их завоеваний” ҡалды.
 Рәсәй Федерацияһының атҡаҙанған фән эшмәкәре, СССР Яҙыусылар союзы ағзаһы, талантлы яҙыусы Роберт Нурмөхәмәт улы фән  һәм әҙәбиәт өлкәһендә ғүмеренең һуңғы көндәренә тиклем ҡолас ташлап, алһыҙ-ялһыҙ эшләне. 