Конкурсанттарҙың эштәре махсус йыйынтыҡҡа индереләсәк. Бәйгелә БДУ-ның Стәрлетамаҡ филиалы, Сибай институты, Көнсығыш иҡтисад-гуманитар академияһы, БР буйынса Эске эштәр министрлығының  Өфө юридик институты, Хеҙмәт һәм социаль мөнәсәбәттәр академияһының  Башҡортостан социаль технологиялар институты (филиал), БДУ-ның Нефтекама филиалы студенттары ҡатнашты.  Конкурстың вуздар араһында популяр булыуы һөйөнөслө.   БР Дәүләт Йыйылышы – Ҡоролтай йортонда БР Үҙәк һайлау комиссияһы тарафынан ойош­торол­ған Башҡортостандың юғары уҡыу йорттары студенттары һәм аспиранттары араһында  һайлау хоҡуғы һәм һайлау процесы мәсьә­ләләре буйынса иң яҡшы эшкә 9-сы конкурс еңеүселәрен тәбрикләү тантанаһы үтте.  Еңеүселәрҙе тәбрикләп, БР Үҙәк һайлау комиссияһы рәйесе Хәйҙәр Вәлиев  тәҡдим ителгән эштәрҙе юғары баһаланы, авторҙарҙың, теманы төплө өйрәнеп, хеҙмәттәрен ҙур ҡыҙыҡһыныу менән башҡарыуын билдәләне.
– Йәш һайлаусыларҙың электрон әүҙемлеге – йәштәрҙең сәйәси тормошҡа ылығыуын сағылдырған социаль-сәйәси индикаторҙарҙың береһе.  Конкурс комиссияһы ҡарары буйынса беренсе урын БДУ-ның Стәрлетамаҡ филиалы студенткаһы Кристина Тепловаға, икенсе урын – Башҡортостан социаль технологиялар институты студенты Оскар Ғиләжетдинов менән ВЭГУ-нан  Кари­на Хисмәтуллинаға, өсөнсө урын  БДУ-ның Стәрлетамаҡ филиалынан Марина Волкова менән Өфө юридик институтынан  Асмик Папян менән БДУ-ның Нефтекама филиалынан  Гүзәл Хамматоваға бирелде.
 Хәйҙәр Вәлиев еңеүселәргә дипломдар һәм аҡсалата бүләктәр тапшырҙы.  Студенттарҙың әүҙемлеген һәм ижади эҙләнеүен хуплайбыҙ һәм юғары баһалайбыҙ, – тине ул. Шулай уҡ яҡшы эштәр тәҡдим итеүселәр дәртләндереү премиялары менән дә бүләкләнде.  