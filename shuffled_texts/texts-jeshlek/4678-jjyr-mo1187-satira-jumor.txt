Һәр ваҡыттағыса, үҙенсәлекле сығыштары, көтөлмәгән яңылыҡтары, күп яҡлы таланты менән халыҡты һөйөндөрәсәк, таң ҡалдырасаҡ. Сатира һәм юморға, йыр-моңға бай тамашанан ситтә ҡалмағыҙ, дуҫтар!
 «Сихри бер кистә...» тип аталған тамаша йыр-моңға, ҡыҙыҡлы сығыштар­ға,  премьераларға, сатира һәм юморға ла бай булмаҡсы.  6 февралдә Башҡортостандың атҡаҙанған артисткаһы Гөлзәмиә Ситдиҡова үҙенең ижад кисәһен үткәрә.  Гөлзәмиә Ситдиҡованың Х. Әхмәтов  исемендәге Башҡорт  дәүләт филармонияһында үтәсәк ижад кисәһендә артистканың ижадташ дуҫтары – юмор оҫталары Юнир Салауатов, Рәдиф Тимершин, Илсур Тайсин, Фаяз Йәнтурин, Редик Сәғитов, танылған сәхнә «йондоҙ»ҙары Миңзифа Исҡужина, Римма Амангилдина, Әлфиә Юлсурина, Лилиә Биктимерова, Артур Туҡтағолов  етәкселегендәге «Далан»  төркөмө һәм башҡалар ҡатнаша.  Аҙ  булмаған ғүмерен сәхнәлә уҙғарған актриса был юлы ла үҙ тамашасыларын бер генә минутҡа ла ташламаясаҡ.  Эльнара ХАФИЗОВА.