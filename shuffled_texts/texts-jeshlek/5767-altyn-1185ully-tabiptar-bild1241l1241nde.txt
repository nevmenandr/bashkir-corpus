
 Улар араһында республикабыҙҙа ғына түгел, бөтә Рәсәйгә үҙҙәрен танытҡан табиптар бар.  Байрам тантанаһында республика Президенты тағы бер төркөм медицина хеҙмәткәрен –  барлығы 18 табип һәм шәфҡәт туташын бүләкләне.  Улар – «Иң яҡшы балалар табибы» номинацияһында  еңеү яулаусы Октябрьский ҡалаһы  балалар дауаханаһының  бүлексә мөдире А. Мағанова, «Иң яҡшы табип-онколог»  исеменә лайыҡ булыу­сы  Республика онкология диспансеры  табибы Г. Баталова, «Һаулыҡ һаҡлауҙың иң яҡшы ойоштороусыһы» һәм  «Иң яҡшы фтизиатр» номинациялары буйынса билдәләнеүсе Дүртөйлө үҙәк район  дауаханаһының баш табибы Р. Мостафин менән Республика туберкулезға ҡаршы диспансерының  баш табип урынбаҫары К. Ғиләжетдинов.   Республикабыҙҙың барлыҡ табиптарын, шәфҡәт туташтарын һөнәри байрамдары менән тәбрикләп, Мортаза Ғөбәйҙулла улы һаулыҡ һаҡлау өлкәһендәге яңы ҡаҙаныштарға,  үҫеш перспективаларына байҡау яһаны, медицина хеҙмәткәрҙәренең социаль хәлен яҡшыртыуға йүнәлтелгән сараларға туҡталды.  Т. АМАНОВ.  Медицина көнө хеҙмәткәр­ҙәре уңайынан баш ҡалабыҙҙа изге һөнәр эйәләренә арналған байрам тантанаһы үтте.  Унда Башҡортостан Республикаһы Президенты Мортаза Рәхимов та ҡатнашты.   Әлеге көндә Башҡортос­тандың һаулыҡ һаҡлау тармағында  йөҙ меңдән ашыу кеше эшләй, шуларҙың  15,7 меңен – табиптар, 42 меңен урта медицина хеҙмәткәрҙәре тәшкил итә.  Яңыраҡ ҡына Башҡортостандан дүрт табип Бөтә Рәсәй конкурсында еңеү яуланы.  «Иң яҡшы табип» республика конкурсында еңеүселәргә  «Алтын табип» статуэткаһы тапшырылды.  Тәү­геләрҙән булып был символик бүләккә  халыҡтың сәләмәтлеген һаҡлауҙы иң мөһим дәүләт сәйәсәтенә күтәргән Президентыбыҙ Мортаза Рәхимов лайыҡ булды. 