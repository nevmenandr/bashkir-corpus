Быйыл икенсе ярты йыллыҡта иҫәп алыу, инструктор һәм иҫәпләү участкаларының һаны билдәле буласаҡ.

«Башинформ».  Федераль дәүләт статистика хеҙмәтенең БР буйынса территориаль органы етәксеһе Әкрәм Ғәниев халыҡ иҫәбен алыуға әҙерлек барышы һәм халыҡ араһында мәғлүмәт-аңлатыу эшенең төп йүнәлештәре хаҡында һөйләп, һәр ерҙә лә әҙерлек сараларының тәүге этаптары барыуын, атап әйткәндә, административ-территориаль һәм муниципаль берәмектәрҙең сиктәре асыҡланыуын, адреслы хужалыҡтарҙың тәртипкә килтерелеүен, шәхси хужалыҡтарҙың кенәгәләре тикшерелеүен, халыҡтың теркәүҙе дөрөҫ үтәме-юҡмы икәнлеге асыҡланыуын билдәләп үтте.  Хөкүмәт башлығы  был сараның ил кимәлендә әһәмиәте баһалап бөткөһөҙ булыуын, дәүләт өсөн мәғлүмәт ресурсын формалаштырыуҙа төп сығанаҡ булып хеҙмәт итеүен, халыҡ һанын һәм структураһын, илдәге бүленешен, милләт һәм тел составын, белем кимәлен асыҡларға ярҙам итәсәген һыҙыҡ өҫтөнә алды. Хөкүмәт йортонда БР Хөкүмәте Премьер-министры Раил Сарбаев  етәкселегендә 2010 йылда Бөтә Рәсәй халыҡ иҫәбен алыуға әҙерлек һәм уны үткәреү буйынса БР Хөкүмәте ҡарамағындағы комиссияның тәүге ултырышы уҙҙы.  Уның әйтеүенсә, норматив-хоҡуҡи акттар ҡабул ителгән, бынан тыш, муниципаль райондар һәм ҡала округтары хакимиәттәре ҡарамағында халыҡ иҫәбен алыу буйынса комиссиялар төҙөлгән.  Был эштәр былтыр август – сентябрҙә бойомға ашырылған, бөтәһе 1300 кешене үҙ эсенә алған 70 комиссия барлыҡҡа килгән.  Урындарҙа саралар планы эшләнгән.
2009 йылдың тәүге кварталында 30 мең тирәһе кеше йәшәгән объект тикшерелгән, картографик материалдар төҙөлгән һәм урындарҙа иҫәпкә алыуға яуаплы вәкилдәр тәғәйенләнгән. 