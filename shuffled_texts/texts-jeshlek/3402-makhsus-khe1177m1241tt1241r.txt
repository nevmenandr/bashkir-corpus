Сөнки Конституция рәсәйҙәргә «йәшерен хат яҙышыу, телеграф һәм башҡа хәбәрләшеүҙәр хоҡуғын» гарантиялай.  Ә конверт эсендә терактҡа әҙерлек тураһында хәбәр булһа? Посылка эсендә наркотиктар, шартлатҡыс була ҡалһа?  Тик көс хеҙмәткәрҙәренең почтаны суд рөхсәте буйынса ғына тикшерергә тейешлеге тураһында бойороҡта бер һүҙ ҙә юҡ. Документта был «цензор» «дәүләт органы тарафынан вәкәләт бирелгән кеше» тип күрһәтелә.  Бойороҡта әйтелеүенсә, һәр почта бүлексәһендә махсус әҙерлек үткән көс хеҙмәткәрҙәре буласаҡ һәм улар шикле хаттарҙы һәм бандеролдәрҙе асып ҡараясаҡ.  Өҫтәүенә, почта хеҙмәткәрҙәренә «цензор»ҙар эшенә ҡыҫылыу һәм уларҙың бүлмәһенә рөхсәтһеҙ инеү тыйыла. Ә был хоҡуҡтан тик суд ҡына мәхрүм итә ала... Почта бүлексәһендә «цензор»ҙарға айырым бүлмә бирелергә тейеш.  Быларҙың барыһы ла, әлбиттә, беҙҙең хәүефһеҙлек өсөн эшләнә.  Күп кенә йәмәғәт эшмәкәрҙәре һәм адвокаттар бәйләнеш министрының бойороғона ҡаршы.  Коммуникатив бәйләнеш министрлығының «Оператив эҙләү сараларын үткәреү өсөн почта бәйләнеше селтәренә һәм сараларына ҡарата талаптарҙы раҫлау тураһында»ғы 65-се бойороғо көс хеҙмәткәрҙәренә һәр хатты һәм посылканы асып ҡарау хоҡуғын бирә. 