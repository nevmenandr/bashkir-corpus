 Т. АМАНОВ. Кемдәрҙең үлем һатыуын, ағыу ҡулланыуын беләһегеҙ икән, шылтыратығыҙ!
 Әле республикала тәүлек әйләнәһенә ышаныс телефоны эшләй, уның номеры – 8-800-347-20-30.  Наркотиктарҙың таралыуына битараф булмаған бөтә кешеләрҙе лә акцияла ҡатнашырға саҡырабыҙ.  Әлбиттә, акция барышында еткерелгән мәғлүмәт артабан да күҙәтеү аҫтында буласаҡ. 1 июндән 26 июнгә тиклем наркотиктар һәм наркоэшҡыуарлыҡҡа ҡаршы көрәшеү маҡсатында «Ҡайҙа үлем һатыуҙарын хәбәр ит!» тип аталған Бөтә Рәсәй акцияһы башланды.  Башҡортостанда наркотиктар әйләнешен контролдә тотоусылар вәғәҙә итеүенсә, бер генә шылтыратыу ҙа иғтибарһыҙ ҡалмаясаҡ, бөтә мәғлүмәт тә ныҡлы тикшерелеп, күҙәтелеп барасаҡ.  Ошо номер буйынса шылтыратып, наркотиктарҙың ҡайҙа эшләнеүен, һатылыуын, кемдәрҙең наркотик ҡулланыуын һәм наркотиктарға бәйле башҡа мәғлүмәттәрҙе хәбәр итергә мөмкин. Шылтыратыу бушлай.  Башҡортостан наркополицейскийҙары ла был саранан ситтә ҡалманы. 