Улар республиканың 10 районы территорияһында урынлашҡан.  Башҡортостанда республика территорияһына ҡурҡыныс вируслы ауырыу – сусҡаларҙың Африка тағуны сире таралыуына юл ҡуймау өсөн бөтә мөмкин булған сара ҡулланыла. Башҡортостанда был йәһәттән 25 пост эшләй.  Россельхознадзор уның менән сиктәш булған төбәктәргә вирусты локалләштереү өсөн дезинфекция кәртәләре урынлаштырыу буйынса күрһәтмә бирҙе лә инде.  – Ырымбур яғынан Башҡортостанға килеүсе бөтә транспорт дезинфекциялана, тауарҙар, шулай уҡ ҡул йөгө тикшерелә.  Әлеге ваҡытта санитар саралар вирусҡа ҡаршы көрәшеүҙең берҙән-бер ысулы булып тора.  Ветеринария идаралығы етәксеhе һүҙҙәренә ҡарағанда, һуңғы тәүлектә 1075 автомобиль транспорты тикшереү үткән.  Күрше Ырымбур өлкәһе ауырыу сығанағы булып тора.   
– Постар, Башҡортостан Республикаһы           буйынса Эске эштәр министрлығы хеҙмәткәрҙәре менән берлектә, тәүлек әйләнәһенә эшләй, –  тине  Башинформ агентлығында үткән матбуғат конференцияһында БР Ауыл хужалығы министрлығы ҡарамағындағы Ветеринария идаралығы начальнигы Хәлил Борһанов.  Карантин иғлан ителгән зонанан ит һәм унан етештерелгән продукттарҙан тыш, төрлө үҫемлек продукцияhын, тәү сиратта, иген һәм ҡауын-ҡарбуз культураларын индереү тыйылған.  Ни тиһәң дә, сусҡаларҙы Африка тағуны ауырыуынан дауалау һөҙөмтә бирмәй. Республикабыҙ территорияһына индерелгән тыйылған продукция ҡулға алынып, юҡҡа сығарыла.