Шул уҡ мәлдә ойошмалар ғына түгел, айырым кешеләр ҙә  бәхетен һынап ҡарау мөмкинлегенә эйә.  Ғариза­лар ҡабул итеү саҡ башланған, ә 12 ҡатнашыусы әле үк призлы урындарға дәғүә итә.   Еңеүселәр 27 августа Ҡала көнөндә бүләкләнәсәк. Конкурс «Белешмә-мәғлүмәти сайт», «Корпоратив сайттар», «Йәмғиәт һәм мәҙәниәт», «Фән һәм мәғариф», «Спорт, сәләмәтлек һәм ял», «Аралашыу өсөн сайттар», «Тамашасылар һөйөүе призы» номинацияларында үткәрелә.  Ҡатнашыуға заявкалар 15 авгусҡа ҡәҙәр ҡабул ителә.  Конкурста нефтселәр ҡалаһы тураһында көнүҙәк тарихи, мәҙәни, фәнни, күңел асыу, спорт, мәғариф, эш менән бәйле мәғлүмәттәр урынлаштырылған сайттар ҡатнаша ала.  16-һынан 25 авгусҡа тиклем халыҡ үҙенә оҡшаған сайт өсөн тауыш бирәсәк һәм конкурс комиссияһы эшләйәсәк.  «Интернет – Ишембай –  2010» конкурсы ҡаланың 70 йыллығына арнала һәм глобаль селтәрҙә иң яҡшы сайттарҙы популярлаштырыуға һәм уларға ярҙам итеүгә, дәүләт, йәмәғәт ойошмаларын һәм бизнес-берекмәләрҙең иғтибарын «бөтә донъя селтәре»нең мөмкинлектәренә йәлеп итеүгә, халыҡ хужалығы, мәғариф һәм бизнестың төрлө тармаҡтарына заманса интернет-технологиялар индереүгә йүнәлтелгән. 