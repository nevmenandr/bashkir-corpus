Башҡортостан Республикаһы Президенты Мортаза Рәхимов «Россия» дәүләт академия рус халыҡ ансамбле коллективына, СССР-ҙың халыҡ артисткаһы Людмила Зыкинаның вафат булыуы сәбәпле, ҡайғы уртаҡлашыу телеграммаһы ебәрҙе.
  «Бөйөк рус йырсыһы, халыҡ артисткаһы Людмила Георгиевна Зыкинаның вафат булыуы хаҡындағы хәбәр уны сираттағы гастролгә түҙемһеҙлек менән көткән Башҡортостан Республикаһы халҡы күңелен әрнетте. Уны беҙҙең республикала рус халыҡ йырҙарын иҫ киткес үҙенсәлекле башҡарыусы итеп кенә түгел, шулай уҡ гүзәл, изге күңелле ҡатын, аҡыллы кеше, Рәсәйҙең ысын патриоткаһы булараҡ  та яҡшы белделәр һәм яраттылар. БР Президентының матбуғат хеҙмәте. Музыка сәнғәтенә фиҙакәр хеҙмәт иткән йылдарҙа ул бөтә донъяла билдәлелек яуланы, күп милләтле Тыуған илебеҙҙең йырлы күңеленә әүерелде.  Людмила Георгиевна Зыкина хаҡында яҡты иҫтәлек бөтә Рәсәй халҡы йөрәгендә мәңге һаҡланыр.  Мәрхүмәнең туғандарына һәм яҡындарына ҡайғы уртаҡлашыуыбыҙҙы еткереүегеҙҙе үтенәм», –  тиелә телеграммала.