Өлкә башҡорттары ҡоролтайы башҡарма комитеты  рәйесе урынбаҫары Флүзә Ғайсина әйтеүенсә, студияға Башҡортостандың Учалы районында тыуып үҫкән, З. Исмәғилев исемендәге Өфө дәүләт сәнғәт академияһын тамамлаған Гөлсөм Таһирова етәкселек итәсәк.  Силәбелә Шәйехзада Бабич исемендәге башҡорт һәм татар әҙәбиәте китапханаһы базаһында башҡорт театр студияһы ойошторола. Уҙған быуаттың 80-се йылдарында данлыҡлы Силәбе трактор заводында үҙешмәкәр башҡорт театры эшләне. Ул Силәбе дәүләт университетының башҡорт бүлеге студенттары менән эшләп,  ижади һәләтен күрһәтте лә инде.  Йәштәрҙең театраль башланғыстары төрлө смотрҙарҙа һәм конкурстарҙа юғары баһа алды.  Етмәһә, Силәбелә башҡорт студияһын төҙөү өсөн потенциал бар – өлкә Башҡорт йәштәре иттифағы активистары, урындағы университеттың шаяндар һәм тапҡырҙар уйынында ҡатнашыусы студенттары.  Шулай уҡ студия өлкән йәштәге кешеләр менән дә тулылана ала.  Теләүселәрҙең барыһы ла театр өлкәһендә үҙ көстәрен һынап ҡарай ала.  Л. САФИУЛЛИНА.