Ике ҡатлы, ике манаралы бинала ғибәҙәт ҡылыу урыны ғына түгел, уҡыу бүлмәләре лә, китапхана ла буласаҡ. Уның кәшәнәһе лә боронғоноң бер ҡомартҡыһы итеп һаҡлана. Мәсет асылыу тантанаһына баш мөфтөй Тәлғәт Тажетдин да килде, халыҡ күп булды.  Хажи Хөсәйенбәк хәҙрәт үҙ заманында төбәгебеҙҙең беренсе имамы, бик ҙур ғалим булған.  Рәғинә НИЗАМОВА, Шишмә районының Шишмә ҡасабаһы:
– Беҙҙең ауылда бик күркәм иман йорто асылды.  Уның гелән халыҡ менән тулы булыуын, үҙенә саҡырып, күңелдәребеҙҙе сафландырып тороуын теләйбеҙ.  Мәсеткә тарихи шәхестең исеме бирелде – Хөсәйенбәк.  Ҡыуанысыбыҙ сикһеҙ. 