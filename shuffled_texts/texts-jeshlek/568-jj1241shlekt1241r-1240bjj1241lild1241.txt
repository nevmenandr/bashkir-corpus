Бөгөн «Йәшлек» гәзите журналистары – баш мөхәррир Артур Дәүләтбәков, әҙәбиәт һәм мәҙәниәт бүлеге мөдире, шағирә Лариса Абдуллина, Учалы, Белорет, Әбйәлил райондары буйынса үҙ хәбәрсебеҙ Баныу Ҡаһарманова былтыр баҫмабыҙға яҙылыу осоронда мөхәрририәт иғлан иткән «Бөтә ауыл (коллектив, мәктәп, синыф) менән – «Йәшлек»кә!» конкурстарында еңеп сыҡҡан Әбйәлил районының Амангилде, Байым, Ҡырҙас ауылдары халҡы, мәктәп уҡыусылары менән осраша.   Был осрашыуҙа, вәғәҙә иткәнебеҙсә, Башҡортостандың популяр йырсылары Хәсән Усманов, Ғәзим Ильясов һәм Әбйәлил ҡыҙы, «Гәлсәр һандуғас» телефестивале асҡан йәш йырсы Альбина Килдейәрова ҡатнаша.  (Осрашыу хаҡындағы репортаждарҙы гәзитебеҙҙең киләһе һандарында уҡырһығыҙ).