Район хакимиәте башлығы Фәрит Мусин, ҡунаҡтарҙы күгәрсендәр исеменән тәбрикләп, халыҡтың яҡшы киләсәге өсөн көрәшеүсе данлы яҡташтары менән хаҡлы рәүештә ғорурланыуҙарын белдерҙе.  Тантаналы сараны  Күгәр­сен районы муниципаль район советы рәйесе Ринат Йәнбатов асты. Тантанала ҡатнашыусы­ларҙы – премияны  биреү буйынса комиссия ағзаларын – БР Хөкүмәте Премьер-министры урынбаҫары, мәҙәниәт һәм милли сәйәсәт министры И. Илешевты, БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ начальнигы  Э. Юлдашевты һәм быйылғы лауреаттарҙы икмәк-тоҙ, йыр-бейеү менән ҡаршы алғандан һуң, ҡунаҡтар билдәле дәүләт эшмәкәре, журналист, публицист  Ш. Хоҙайбирҙиндың музейында булды, мәҙәниәт йорто фойеһында балалар эшләгән  әйберҙәр күргәҙмәһе менән танышты. Һәйбәт йолаға әүерелгән был сара йыл да  ҙур рухи күтәренкелек менән үтә.  Быйылғы лауреаттарҙың исемдәре аталғандан һуң лайыҡлыларға – Юрий Ергинға, Таһир Ишкининға, Флүрә Солтановаға лауреат дипломы, билдәһе, премия, сәскә гөлләмәләре тапшырылды. Премияны биреү буйынса комиссия рәйесе Илдус Илешев, сараның абруйы күтәрелә барыуын билдәләп, Президентыбыҙ, Премьер-министр исеменән йыйы­лыусыларҙы оло байрам менән ҡотланы. Т. АМАНОВ. Сара аҙағында лауреаттар ауыл мәҙәниәт йорто алдындағы аллеяла иҫтәлеккә шыршылар ултыртты.
 Республика көнө алдынан Күгәрсен районының Хоҙайбирҙин ауылында  республика журналистар премияһын тапшырыу тантанаһы уҙҙы
 Юғары бүләккә лайыҡ булыусыларҙы ҡотлап, Күгәрсен районы халҡы исеменән БР-ҙың мәғариф ал­дынғыһы Салауат Сыңғыҙов, район һәүәҫкәрҙәре сығыш яһаны.