Байрам Салауат Юлаев майҙанында марш-парад менән башланып китте.  Тамашасылар ғына түгел, конкурсанттар өсөн дә тәьҫораттарға бай сара булды ул.  2009 йылдың майында республикала Еңеүҙең  65 йыллығына арналған «Еңеү салюты» конкурсы  иғлан ителгәйне.  Бөйөк Еңеүҙең 65 йыллығына арналған сараға килгән ветерандар, ҡатнашыусылар һәм тамашасылар Конгресс-холл фойеһында һуғыш темаһына ойошторолған күргәҙмә менән дә танышты. Артабан Конгресс-холда дауам иткән «Тереләр, беҙҙең хаҡта йырлағыҙ!» («Живые, пойте о нас!») исемле театрлаштырылған программа тарих дәресе кеүек төҙөлгәйне.   «Еңеү салюты» конкурсының маҡсаты яу яланында ятып ҡалған һалдаттарыбыҙҙы иҫкә алыу, Еңеү яулаған ветерандарыбыҙға рәхмәтебеҙҙе белдереү, ул дәһшәтле йылдарҙы онотмаҫҡа өндәү ине.  Тамашала 2-се  этаптың еңеүселәре тип табылған  төрлө райондар, ҡала  округтарының ижади коллективтары, башҡарыусылар һәм Бөйөк Ватан һуғышы ветерандары ҡатнашты.  Сара бигерәк тә йәштәр өсөн фәһемле булды.  «Ышаныу ғына түгел,  ә мәңгелеккә хәтерҙә ҡалырға тейеш», – тип әйтелде  тамаша ба­ры­шында.  Яңыраҡ был конкурстың гала-концерты уҙҙы.   Концертта «Йәдкәр хаттар» йырын башҡарған Миәкә район мәҙәниәт йортоноң халыҡ хоры менән килгән Рәсимә Фәтхетдинова менән Рита Ғимранова: «Һәр номерҙы йөрәк аша үткәреп, илап ҡараныҡ.  Тамашасылар өсөн фронтҡа оҙатыу, һуғыш, Еңеү көнө күренештәре тасуирланды.  Гала-концерттан һуң барыһы ла, илебеҙҙә тыныслыҡ булһын, киләсәк быуын балалары  һуғыш афәттәрен күрмәһен, һалдаттарҙың батырлығын мәңге онотмаһын, тигән  һығымтаға килер, тип       ышанғы килә», – тип үҙ фекерҙәрен белдерҙе. Илебеҙҙәге тыныс тормош миллионлаған  ҡорбандар аша яулап алынған, имен киләсәк өсөн  бик тә  ҡиммәт  хаҡ түләнгән.  Әлиә НИҒӘМАЕВА. Гала-концерт залдағы бер кешене  лә  битараф ҡалдырманы. 