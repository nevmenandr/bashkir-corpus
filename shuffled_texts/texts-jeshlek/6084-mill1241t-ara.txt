Этник яҡтан төрлө булыуҙарына ҡарамаҫтан, рәсәйҙәр – бер халыҡ.  Башҡортостан Президенты Рөстәм Хәмитов менән Рәсәй Фәндәр академияһының Этнология һәм антропология институты директоры, академик Валерий Тишковтың осрашыуында милләт-ара мөнәсәбәттәр һәм этномәҙәни сәйәсәт мәсьәләләре тикшерелде. Валерий Тишков фекеренсә, бөтә Рәсәй халҡы, бар төбәктәр уртаҡ мөһим эштә – берҙәм Рәсәй милләтен формалаштырыуҙа ҡатнашырға тейеш.  Беҙҙең ил кешеһе мотлаҡ рус булырға тейеш түгел.  Шуға күрә Рәсәй халҡына полиэтник милләт булараҡ ҡарарға кәрәк.  Бындай берҙәм полиэтник милләт илебеҙҙә совет заманында уҡ формалашҡан һәм беҙгә ошоға әйләнеп ҡайтырға кәрәк.
 Шиғырҙа әйтелеүенсә,  рус түгел мин, ләкин россиянмын.  Был уның милли төрлөлөгөн инҡар итмәй.  Беҙҙә бер иҡтисад,  милли ҡыҙыҡһыныуҙар һәм проблемаларыбыҙ ҙа, милли проекттарыбыҙ ҙа уртаҡ, бер милли йыйылма командабыҙ бар. 