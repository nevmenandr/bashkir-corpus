Киләһе йылдың тәүге яртыһына гәзит-журналдарға яҙылыу кампанияһы ахырына яҡынлашты, шуға күрә Федераль почта бәйләнешенең БР буйынса идаралығында уҙғарылған сираттағы селектор кәңәшмәһендә һүҙ баҫмаларға яҙылыу һөҙөмтәләре тураһында барҙы.   Әле һәр төбәктә лә гәзит-журналдар тираждарының совет осорондағы тираждарҙың дүрттән бер өлөшөн генә тәшкил итеүен билдәләп, республика Хөкүмәте ярҙамында Башҡортостандың һаман да һәр мең кешегә яҙҙырылған баҫмалар һаны буйынса  илдә алдынғылыҡты бирмәүен һыҙыҡ өҫтөнә алып үтте.
– Иҡтисади көрсөк баҫмаларҙың тиражын арттырыу мөмкинлеген кәметте, әммә нәҡ шундай мәлдәрҙә кешеләр сәнәғәттә, банкылар һәм финанс өлкәһендәге хәл-торошто яҡшыртыу, социаль проблемаларҙы хәл итеү йәһәтенән дәүләт яғынан күрелгән саралар хаҡында нығыраҡ ҡыҙыҡһына башлай.  Бындай мәғлүмәттәрҙе тик киң мәғлүмәт сараларында ғына табып була.  Шуға күрә баҫмаларыбыҙға яҙылыусылар һанын быға тиклемге кимәлдә һаҡлап ҡалып ҡына республикала берҙәм мәғлүмәти  киңлеккә  өлгәшергә мөмкин, – тине ул. Кәңәшмәне алып барыусы БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ начальнигы Э. Юлдашев сығышының башында яҙылыу кампанияһын әүҙемләштереү буйынса идаралыҡ яғынан башҡарылған эштәр тураһында һөйләне.  Т. АМАНОВ.