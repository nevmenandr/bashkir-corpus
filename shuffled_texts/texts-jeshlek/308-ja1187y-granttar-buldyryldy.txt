 Указ буйынса, 2009 йылдың 1 ғинуарынан башлап 300 мең һумлыҡ биш грант һәм 100 мең һумлыҡ егерме биш грант билдәләнәсәк.  Башҡортостан Республикаһы Президентының матбуғат хеҙмәте.  БР Президенты Мортаза Рәхимов «Башҡортостан Республикаһында мәҙәниәт һәм сәнғәт эшмәкәрҙәренә дәүләт ярҙамының өҫтәмә саралары тураһында» Указы менән Башҡортостан Президенты гранттарын булдырырға ҡарар итте.  Улар Башҡортостан Республикаһының мәҙәниәтен үҫтереү һәм һаҡлау, музыка, архитектура, театр, хореография, рәсем төшөрөү, архитектура һәм дизайн, кино, музей, клуб һәм китапхана эштәре өлкәһендә мәҙәни ҡиммәттәрҙе тыуҙырыу, һаҡлау, таратыу һәм үҙләштереү өсөн эшләнгән ижади проекттарға дәүләт ярҙамын арттырыу өсөн булдырылған. Был гранттар мәҙәниәт һәм сәнғәт өлкәһендә уңыш ҡаҙанғандарға биреләсәк.