Башҡортостан Республикаһы Мәғариф министрлығы тарафынан ойошторолған был лагерь-йәйләү гүзәл тәбиғәт ҡосағында урынлашҡан.
– Балаларҙың ялын файҙалы итеп ойошторор өсөн бөтә көсөбөҙҙө һалабыҙ.  Башҡортостан  тарихын, мәҙәниәтен, халҡыбыҙҙың йолаларын, ғөрөф-ғәҙәттәрен өйрәтеү йәһәтенән шулай уйланылған.  Күренекле әҙиптәр, сәнғәт әһелдәре менән осрашыуҙар ҡаралған.  Вожатыйҙар булып төрлө уҡыу йорттары студенттары  эшләһә, тәрбиәселәр – тәжрибәле уҡытыусылар.  Милли аш-һыуҙар менән танышыу көнө лә буласаҡ, – ти лагерь директорының урынбаҫары  Әлфиә Тимербай ҡыҙы Мәүлийәрова. Беҙ килгән көндө лагерҙы асыу тантанаһы үтте.  Унан ял итеүселәрҙе ауыл клубындағы кеүек башҡортса бейеүҙәр, милли уйындар көтә ине.
 Автор фотоһы. Әйткәндәй, ял итеүселәрҙе ашатыу яҡшы ойошторолған.   Көнөнә биш тапҡыр туҡландыралар, балаларҙы халҡыбыҙҙың милли аш-һыуҙары менән дә һыйлайҙар. «Йәйләү һылыуы», «Йәйләү батыры» ла һайланасаҡ.  Рамазан Йәнбәков, Мөхәммәт Иҙрисов, Рәшиҙә Туйсина, Фәйзи Ғәскәров  исемендәге йыр-бейеү конкурстары уҙғарыласаҡ.  Бында лагерҙы – йәйләү, отрядтарҙы ырыуҙар тип юҡҡа атамайҙар.  Төшкө аштан һуң бүтәндәр һыу инергә китһә, «бөрйәндәр» йәйләүгә башланғыс биреүсе, «Тормош һабаҡтары»  дәреслеге авторы,  журналист-яҙыусы Мәрйәм Бураҡаева менән осрашып, туған тел, ил, ғаилә ҡороу хаҡында һөйләште.  Йәйләүҙә үҙен һәр яҡлап яҡшы күрһәткәндәр Еҙем буйлап һалда йөҙәсәк.  Гөлназ ИҠБАЕВА. Унда төрлө «ырыу» вәкилдәре йыйылып, һәр береһе үҙенең   тамғаһы, ҡошо, ағасы, батыры менән таныштырҙы, йыр-бейеүҙәрен бүләк итте. 