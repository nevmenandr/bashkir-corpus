Өфө, ысынлап та, ҙур спорт форумдарын үткәреү буйынса бай тәжрибәгә эйә, шул иҫәптән хоккей буйынса ла – 1996 йылда – Р. Зорге урамындағы  Спорт һарайында18 йәшкә тиклемге үҫмерҙәр араһында Европа чемпионаты, шулай уҡ һигеҙ мең урынлыҡ «Өфө-Арена»ны асыу хөрмәтенә Рәсәй һәм Канада йәштәренең  матчы үтте. Өфөлә чемпионаттар беренсе тапҡыр ғына ойошторолмай, арена ярайһы уҡ ҙур, бында килеүе лә еңел, хоккей матч­тарына йөрөү кимәле юғары, спортсыларға йәшәү өсөн уңайлы ҡунаҡханалар бар.  Республика өсөн триумфаль йылда Рене Фазель Башҡортостандың был теләген хуплағайны.  "Был бик яҡшы идея, тип уйлайым.  Шуға күрә  чемпионаттың Өфөлә үтеү  ихтималлығы юғары, тип уйлайым ", – тине ул саҡта Халыҡ-ара хоккей федерацияһы башлығы. 2013 йылда Башҡортостандың баш ҡалаһында шайбалы хоккей буйынса донъя йәштәр чемпионаты үтәсәк.  Был турала Рәсәй Хоккей федерацияһы президенты Владислав Третьяк хәбәр итте.
– Халыҡ-ара хоккей федерацияһы ултырышында, Өфөлә 2013 йылда донъя йәштәр чемпионаты үтәсәк, тигән ҡарар ҡабул ителде.  Быйыл Сочиҙа юниорҙарҙың (18 йәшкә тиклем) донъя чемпионаты үтәсәк, – тип белдерә Газета.ру. Хәтерегеҙгә төшөрәбеҙ, РХФ президенты Владислав Третьяк Башҡортостан Хөкүмәте Премьер-министры Раил Сарбаевтың ҡултамғаһы менән 2008 йылда хоккей буйынса Рәсәй чемпионатында "Салауат Юлаев" еңгәндән һуң 2013 йылғы донъя йәштәр чемпионатын Өфөлә үткәрергә теләүҙәре тураһында хат алғайны. 