 Республикабыҙҙың төп баҫмаһы – «Башҡортостан» гәзите әҙәбиәт, шиғыр, йыр-моң һөйөүселәрҙе 14 дека­брҙә Нефтселәр мәҙәниәт һарайында  үтәсәк  «Башҡортостан – шиғырстан» кисәһенә саҡыра.    Шулай уҡ Рауил Бикбаев, Тамара Ғәниева, Ғәзим Ильясов, Светлана Хәкимова, Әлфиә Кәлимуллина, «Ирәндек» халыҡ бейеү ансамбле һәм башҡаларҙың сағыу, йөкмәткеле сығыштары һәм тел­мәрҙәре барыһының да күңеленә хуш килер, ти ойоштороусылар.  Киске сәғәт етелә башланасаҡ рух кисәһенә рәхим итегеҙ, дуҫтар! Кисәлә Милли матбуғат аҙналығын йомғаҡлау сиктәрендә республика гәзит-журналдарына яҙылыу, редакциялар  әҙерләгән конкурс­тар, китап һатыу ойоштороласаҡ.    БР Мәҙәниәт һәм милли сәйәсәт министрлығы, Башҡортостан Яҙыусылар союзы, БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ, «Башҡортостан» гәзите редакцияһы,  «Аҡ тирмә» башҡорт милли-мәҙәни үҙәге ойошторған кисәлә тамашасыларҙы шағирә Лариса Абдуллина, шағир Салауат Әбүзәр шиғырҙары, иҫтәлекле бүләктәр, сюрприздар көтә. 