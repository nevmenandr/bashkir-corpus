 Указға ярашлы, 3 йәштән 15 йәшкә тиклемге башҡарыусылар араһында республика конкурсы йыл һайын үткәреләсәк.   БР Мәҙәниәт һәм милли сәйәсәт министрлығы менән «Башҡортостан» дәүләт телерадиокомпанияһы конкурсты әҙерләү һәм үткәреү өсөн яуаплы итеп билдәләнә.   Башҡорт халҡының мәҙәни һәм рухи мираҫын һаҡлап ҡалыу, үҙешмәкәр халыҡ ижадын популярлаштырыу, ижади йәштәрҙең халыҡ  хореографияһына ҡыҙыҡһыныуын көсәйтеү маҡсатында Башҡортостан Республикаһы Президенты Мортаза Рәхимов «Байыҡ»  республика  балалар башҡорт бейеүҙәре конкурсын үткәреү тураһындағы Указға ҡул ҡуйҙы.   Башҡортостан Республикаһы Хөкүмәтенә конкурстың положениеһын әҙерләү, раҫлау, сараны әҙерләү һәм үткәреү буйынса комиссия составын  билдәләү бурысы йөкмәтелә. 