Ғәйепләнеүсе, судтың хөкөм ҡарары менән риза булмай, БР Юғары судына яҙғайны.  Юл фажиғәһендә һәләк булған үҫмерҙәрҙең ата-әсәләренә  ғәйепләнеүсе зыянды ҡаплатыу өсөн  - 250 мең, зыян күреүсе ҡыҙға әхлаҡи зыянды ҡаплатыу өсөн 200 мең һум матди сығымдарҙы түләргә тейеш.  Юл фажиғәһен, ваҡиға булған урынды ентекле тикшереү протоколы, зыян күреүсенең күрһәтмәләре автомобилдең сәбәпһеҙ ҡаршы юлға сығыуын, мотоцикл водителенең бәрелеүҙән ҡотола алмауын һәм бик күп дәлил ғәйепләнеүсенең ғәйебен иҫбат итте. Әбйәлил районы суды ҡарары менән ғәйепләнеүсе РФ Енәйәт кодексының 3-сө бүлегенең 264-се статьяһы буйынса транспорт менән идара итеү хоҡуғынан - өс йылға, колония поселениеһына ебәрелеү шарты менән 2 йыл да 6 айға иркенән мәхрүм ителде. Д. ТҮЛЕБАЕВ, Әбйәлил районы прокуроры урынбаҫары. Тикшереү барышында, суд ултырышында автомашина водителе үҙ ғәйебен кире ҡаҡты, мотоцикл мине ҡаршы юлға сығырға мәжбүр итте, тип аҡланды. Фажиғә һөҙөмтәһендә мотоцикл водителе һәм уның пассажиры алған йәрәхәттәренән һәләк була, улар менән бергә килгән ҡыҙҙың да һаулығына ҙур зыян килә.  Зыян күреүселәр хөкөм ҡарарының еңел булыуына кассация ғаризаһы яҙҙы, тик ул кире ҡағылды.
 Былтыр 11 августа Әбйәлил районының Асҡар ауылы кешеһе «ВАЗ - 21070» еңел автомобиле менән китеп барғанда Асҡар - Әлмөхәмәт - Сибай юлының 9-сы километрында, юл ҡағиҙәләрен тупаҫ боҙоп, ҡаршы юлға сыға һәм 1988, 1990, 1991 йылғы үҫмерҙәр ултырған «Иж - Планета-5» мотоциклы менән бәрелешә. 