    Рәсәйҙең федераль таможня хеҙмәте Бойондороҡһоҙ Дәүләттәр Берләшмәһе, Евразия иҡтисади берләшмәһе дәүләттәре менән үҙ-ара хеҙмәттәшлекте нығытыу йәһәтенән ҙур эш башҡара.  Рәсәй федераль таможня хеҙмәтенең сит илдәге коллегалары менән халыҡ-ара хеҙмәттәшлеге илебеҙҙең эске иҡтисади эшмәкәрлеге өлкәһендә төрлө мәсьәләләрҙе хәл итеү, иҡтисади хәүефһеҙлекте һаҡлау йәһәтенән ҙур әһәмиәткә эйә. Волга буйы таможня идараһы структураһында халыҡ-ара хеҙмәттәшлеккә яуап биреүсе бүлексә лә эшләй.  И. АЗАМАТОВ. Рәсәй таможняһында 70 меңгә яҡын кеше хеҙмәт итә, ә бөтә донъяла был өлкәлә 800 меңгә яҡын кеше үҙ эшен намыҫлы башҡара.  Федераль таможня хеҙмәтенең матбуғат хеҙмәтенән хәбәр итеүҙәренсә, республикабыҙҙың таможня ведомствоһы былтыр дәүләт хәүефһеҙлеген тәьмин итеүҙә юғары һөҙөмтәләргә өлгәшкән һәм Рәсәй федераль таможня хеҙмәте алдында торған бурыстарҙы хәл итеүҙә ҙур өлөш индергәне өсөн почетлы исемгә лайыҡ булды. Бөгөн бөтә донъя таможня органдары хеҙмәткәрҙәре үҙҙәренең профессиональ байрамдарын – Халыҡ-ара таможня көнөн билдәләй.  Әйткәндәй, Башҡортостан таможняһы беренсе категориялы таможнялар араһында иң яҡшы коллектив тип табылған.  Сит илдәрҙең таможня хеҙмәттәре менән тығыҙ бәйләнештә эшләү маҡсатында Белоруссия, Ҡаҙағстан, Ҡырғыҙстан, Украина, Финляндия, Бельгия, Германия һәм Ҡытайҙа Рәсәй таможня хеҙмәтенең вәкиллектәре асылды.  Уның төп маҡсаты – алдынғы тәжрибәләргә таянып һәм уларҙы файҙаланып, Рәсәй таможня хеҙмәтенең донъя таможня системаһы менән берләшеүенә, таможня закондарын камиллаштырыу, яңы технологиялар индереү, юғары профессиональ кадрҙар әҙерләүгә булышлыҡ итеү.