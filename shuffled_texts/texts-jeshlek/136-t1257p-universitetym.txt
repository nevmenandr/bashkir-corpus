Ул саҡта гәзиттә Флорид Бүләков, Гүзәл Агишева, Виктор Скворцов, Иосиф Гальперин кеүек бик көслө журналистар эшләй ине.  Быға тиклем тик уҡытыусылыҡ менән булышыуым гәзиттәге тәржемә эше ҡәләмемде шымартыуҙа минең өсөн төп университет булды.  Ул заманда гәзит русса һәм башҡортса тәржемә вариантында сығыу сәбәпле, миңә тәржемә бүлегендә эшләү бәхете яҙҙы.  Флорид Бүләковтың, мәҫәлән, башҡорт аттарын һаҡлауға йүнәлешле бер нисә һанда баҫылып сыҡҡан мәҡәләһе республикала ҙур шаңдау тыуҙырҙы.   Мин эшләгән осорҙа баш мөхәррир Уйылдан Сәйетов ине һәм «Ленинсы» – «Ленинец» гәзитендәге ижади коллективтың үҙ-ара демократик мөнәсәбәттәре минең ошоғаса тиклем үткән журналислыҡ юлым өсөн ғүмерлек өлгө булды.  
  Мин шул тиклем көслө коллектив заманында эшләнем, русса мәҡәләләр яҙҙым.   Мин журналислыҡ һөнәремде 1980 йылда «Ленинец» гәзитендә эшләүҙән башлап ебәрҙем.  Ә 1980 йылдар аҙағында беҙ, Башҡортостаныбыҙҙың ижади йәштәре, Өфөлә башҡорт йәштәре баҫмаһын, йәштәр театрын булдырыуҙарын һорап, ВЛКСМ-дың Үҙәк комитеты секретары Тяжельников исеменә хат ебәргәйнек һәм бөгөн йәшлегебеҙҙең хыялы тормошҡа ашыуын күреп, сикһеҙ ғорурланам.  Шағирә Тамара ҒӘНИЕВА.