Милиция хеҙмәткәрҙәре граждандарға, әгәр ошондай мутлыҡ ҡорбаны булһағыҙ, хоҡуҡ һаҡлау органдарына мөрәжәғәт итә алаһығыҙ, тип хәбәр итә.

«Башинформ». Магнитогорскиҙа йәшәүсе 48 йәшлек рәсми эшһеҙ һәм элек РФ Енәйәт кодексының 160-сы статьяһы буйынса хөкөм ителгән ирҙең һәм уның 45 йәшлек әшнәһенең республикала һәм Силәбе өлкәһе биләмәһендә ошондай уҡ енәйәттәрҙә ҡатнашлыҡтары булыуы ихтимал.   БР буйынса Эске эштәр министрлығының матбуғат хеҙмәтенән хәбәр итеүҙәренсә, 26 апрелдә Әбйәлил районы буйынса эске эштәр бүлегенә Сиҙәм ҡасабаһынан 85 йәшлек ветеран  үҙен БР Ветерандар советы рәйесе урынбаҫары тип танытҡан кешенең 13 мең һум аҡсаһын алып китеүе хаҡында ғариза менән мөрәжәғәт итә.    Уларҙың да ошондай уҡ юл менән 7 һәм 14 мең һум аҡсаһын алып киткәндәр. 27 апрелдә Әбйәлил районында ЮХХДИ һәм урындағы эске эштәр бүлегенең енәйәти эҙләү бүлеге хеҙмәткәрҙәре Бөйөк Ватан һуғышы ветерандарына ҡарата мутлыҡ ҡылыуҙа ғәйепләнеүселәрҙе ҡулға алды.  Аферист ветерандарҙы, Бөйөк Ватан һуғышында ҡатна­шыусыларға Еңеү байрамы уңайынан автомобиль бүләк итәсәктәр, бының өсөн бер аҙ аҡса индерергә кәрәк, тип алдай.  Енәйәтсене һәм уның иптәшен 27 апрелдә Әбйәлил ра­йонында ЮХХДИ һәм енәйәти эҙләү бүлеге хеҙмәткәрҙәре тота.  27 апрелдә Баймаҡ районы һәм ҡалаһы буйынса эске эштәр бүлегенә Билал ауылынан 86 һәм 89 йәшлек пенсионерҙарҙан да ошондай уҡ ике ғариза була. 