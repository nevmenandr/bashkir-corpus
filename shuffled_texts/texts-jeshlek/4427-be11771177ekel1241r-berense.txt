Элекке хеҙмәттәшебеҙ, коллегабыҙ, «Көнгәк» редакция-нәшриәт комплексы етәксеһе Сибәғәт Рахманғоловты (һүрәттә) һәм гәзит редакцияһы коллективын уңыштары менән ҡотлайбыҙ. Быйыл етенсе тапҡыр уҙғарылған фестивалдең конкурс программаһында Рәсәйҙең 68 төбәгенән 830-ҙан ашыу журналист һәм 600-ҙән ашыу өлкә һәм район баҫмаһы редакцияһы, телерадиокомпания ҡатнашҡан.  Өлкә һәм район киң мәғлүмәт саралары смотр-конкурсы һәм ауыл тормошо, агросәнәғәт комплексы үҫеше мәсьәләләрен яҡтыр­тыусы авторҙар эштәренә конкурс еңеүселәре араһында Мәләүез районының «Путь Октября» гәзите беренсе урынға лайыҡ булған һәм «Нива Шевроле» автомобиле менән бүләкләнгән.  Шулай уҡ бүләкләнеүселәр араһында  «Сельские узоры» журналының баш мөхәррир урынбаҫары Алмас Ғәлимов, «Буздякские новости» гәзите журналисы Радик Ғиззәтуллин, «Башҡортостан» телерадиокомпанияһы журналисы Булат Ураҙбаев  бар.