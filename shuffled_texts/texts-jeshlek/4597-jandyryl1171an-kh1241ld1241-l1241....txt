Ләйсән МАРАҠАНОВА. Ғөмүмән, ауылдарҙың утарға әйләнеүе, йә,  киреһенсә, ниндәйҙер афәттән кеше йәшәгән төйәктәрҙең юҡҡа сығыуы, иҫәпһеҙ ихтилалдарҙан  һуң йөҙәрләгән ауылдың үртәлеүе хаҡында күп беләбеҙ.  («Иҫәнғазы тирәһендә түгелме?», «Йәшлек», №96, 18 август, 2009 йыл) 

«Йәшлек» гәзитендә Баныу Ҡаһарманова менән яҙыусы Сабир Шәрипов ағайҙың Алдар тарханға бәйле мәҡәләләрен уҡығандан һуң  миндә лә кескәй генә фаразым менән уртаҡлашыу  теләге тыуҙы.  Ул ауыл хәҙер юҡ.  Алдар ауылын карателдәр  нигеҙенә тиклем үртәгән...» Хикмәт шунда: бынан тиҫтә йылдар самаһы  элек тыуған яҡ тарихын өйрәнеүсе бер ағай ауыҙынан түбәндәгеләрҙе ишетеп,  күңелемә  һалғайным.  Тимәк,  эҙләнеүҙе дауам итергә кәрәк.
 Үкенескә күрә,  ағайҙың исем-шәрифе  иҫемдә ҡалмаған.
«Ағиҙел» журналы редакцияһына килгән сағында шағир Мәхмүт Һибәт (Уразаев)  иһә «Йәшлек»тәге  мәҡәләләргә ҡарата  шәхсән фекерен ҡыҫҡаса  ғына былай тип белдерҙе: «Иҫәнғазыла булғаным бар минең...  «Алдар батырҙың  бер туған  ҡустыһы  элек  хәҙерге Баймаҡ  районы биләмәләренә ҡараған Мәрәкәй исемле ауылға  нигеҙ  һалған.   Әүәлге ауыл ултырышын табыу, унда иҫтәлекле яҙыу менән стела йә таҡтаташ  ҡуйыу – бик  тә изге  эш, минеңсә.   Мораҡаевтар, Мараҡановтар  нәҫелдәренең  сығышы  ошо ауыл атамаһына бәйле булыуы  ихтимал», –  тигәйне  һәүәҫкәр  тарихсы.  Алдар  ауылы хаҡында ла  ишеткәнем булды. 