Ҡайнатылған йәки фильтрланған һыу,  тәбиғи һуттарҙы мөмкин тиклем күберәк  эсегеҙ.   Түбәндәге ҡайһы бер ҡағиҙәләрҙе үтәһәгеҙ, бәлки,  хәлегеҙ бер аҙ еңеләйеп китер. Ҡояш аяуһыҙ ҡыҙҙырғанда тирләтә, эске килә, хәл бөтә.  Эшлекле ҡатын-ҡыҙҙарға – һылашып торған костюм, ир-егеттәргә пинжәк һәм галстук тураһында онотоп торорға кәрәк.  Был осорҙа иң яҡшыһы – йәшелсә һәм еләк-емеш менән туҡланыу. Сәй, кофе, иҫерткес эсемлектәр, шул  иҫәптән һыра эсеүҙән тыйылығыҙ. Йоҡлар алдынан карауат өҫтөнә еүеш йәймә ҡороғоҙ,  ә бүлмә уртаһына һыу һалынған ҙур һауыт ҡуйығыҙ.  Ҡояштан һаҡланыу өсөн ҡулсатыр һәм кепка алығыҙ. Был да  ярҙам итмәһә, аяҡтарығыҙҙы еүеш таҫтамал менән урағыҙ. Бигерәк тә өлкән йәштәгеләргә, сәләмәтлектәре самалы кешеләргә, ауырлы ҡатындарға, көнө буйы  ҡояш аҫтында эшләүселәргә,  балаларға  ҡыйын.  Майлы ризыҡтарҙы ашамаҫҡа  тырышығыҙ.  Һыуһынды баҫыу өсөн иң яҡшы эсемлек  былай әҙерләнә: бер стакан һыуға лимондың 1/4 өлөшөн һығығыҙ, бер балғалаҡ шәкәр, бер семтем тоҙ һалығыҙ.  Урамға асыҡ төҫтәге, иркен кейем кейеп сығығыҙ.  Урамда  ҡояш аҫтында эшләүселәргә был һыуҙы  һәр ярты сәғәт һайын эсергә кәрәк.