Мәҫәлән, БР Милли музейында «түңәрәк өҫтәл» үтәсәк; Башҡорт дәүләт филармонияһы фойеһында декоратив биҙәү-ҡулланма сәнғәте, халыҡ кәсебе изделиелары, айырым алғанда, данлыҡлы Ырымбур дебет шәле күргәҙмәләре; кулинар изделиелар, китаптар һәм аудио продукцияһының күргәҙмә-сауҙаһы  ойоштороласаҡ. Шулай уҡ был көндәрҙә ҡунаҡтар өсөн Өфө ҡалаһының иҫтәлекле урындары буйлап экскурсия ойоштороласаҡ. Ҡунаҡтарҙың программаһында ҡыҙыҡлы мәлдәр күп буласаҡ.  Төп ваҡиғалар Башҡорт дәүләт филармонияһында үтәсәк, унда Ырымбур өлкәһе башҡорттарының үҙешмәкәр вокаль һәм бейеү коллективтары концерт күрһәтәсәк. 7 – 9 ноябрҙә Өфөлә киң мәҙәни-мәғрифәт сараһы  – Ырымбур башҡорттарының мәҙәниәт көндәре үтәсәк.
 Был көндәрҙә Башҡортостандың баш ҡалаһына ҙур делегация киләсәк.  Уның составына Ырымбур, Ҡыуандыҡ, Орск, Медногорск ҡалаларынан, өлкәнең Красногвардейск  һәм Александровск райондарынан дәүләт власы органдары вәкилдәре, ғалимдар, эшҡыуарҙар, спортсылар һәм билдәле ижади коллективтар ингән. Р. МӘХИЙӘНОВА.