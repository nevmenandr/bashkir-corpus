
 Тантанаға йыйылған халыҡ алдында сығыш яһап, республика башлығы фестиваль традицияһының 1989 йылда уҡ барлыҡҡа килеүен, ул саҡта фольклор фестивалендә Башҡортостандың 13 районы ҡатнашыуын, байрам программаһының конкурс сығыштарынан, халыҡ кәсепселеге оҫталары эштәре күргәҙмәһенән, уйын-көлкөнән торғанын билдәләп, балаҡатайҙарҙың әле лә үҙҙәренең үҙенсәлекле тарихына һаҡсыл ҡарашта булыуы, уны быуындан-быуынға түкмәй-сәсмәй тапшырыуы, райондың һәр йәһәттән уңышлы үҫешеүе – урында етештерелгән тауар, хеҙмәттәр күләменең, бюджет килеменең артыуы, ауыл хужалығы хеҙмәткәрҙәренең бөтә ауырлыҡтарҙы ла еңеүе, торлаҡ һәм социаль тәғәйенләнештәге төҙөлөштөң үҫеүе, социаль инфраструктураның камиллашыуы, ауыл халҡының йәшәү кимәле һәм сифатының яҡшырыуы тураһында әйтте.  Республика башлығы Балаҡатай              районының Ямаш ауылында Республика йылына арналған   Х Төбәк-ара рус йырҙары һәм таҡмаҡтары байрамының гала-концертында абруйлы ҡунаҡтар рәтендә булды.  Милли колоритта биҙәлгән ихаталарҙа ҡунаҡтарҙы икмәк-тоҙ, йыр-бейеү менән ҡаршы алдылар.  Т. АМАНОВ. Быйылғы фестивалдә республика райондарынан һәм Рәсәйҙең дүрт төбәгенән 57 ижади коллектив, 729 башҡарыусы ҡатнашты. 