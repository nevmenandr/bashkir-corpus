Рәсәй Тикшереү идаралығының Башҡортостан буйынса бүлеге етәксеһе ярҙамсыһы Светлана Абрамова белдереүенсә, Константин Пермяков үҙенең блогында 2006 йылдан 2009 йылдың авгусына тиклем урыҫтан башҡа бөтә милләттәргә ҡаршы йүнәлтелгән мәҡәләләр, хоҡуҡ һаҡлау органдарына буйһонмаҫҡа өндәгән саҡырыуҙар яҙа.  Өфөнөң Совет районы суды 22 йәшлек Константин Пермяковҡа ҡарата РФ Енәйәт кодексының дүрт статьяһы буйынса хөкөм ҡарары сығарған.  Егет интернет селтәрендә экстремистик характерҙағы материалдар таратыуҙа ғәйепләнә.  Әйткәндәй, егет элек «Русское национальное единство» фирҡәһендә лә торған була.  Күбеһе, партияға ағзалар алғанда  иғтибарлыраҡ, етдиерәк булырға кәрәк, тигән фекерҙә.   Нимә була инде был?  Осраҡлы кешеләр йәмәғәтселек мәнфәғәтенә эшләргә тейешме ни?!  Башҡа фирҡәләрҙең төбәк бүлексәләрендә был хәлде төрлөсә ҡабул итәләр.  Ә «Берҙәм Рәсәй»ҙә уның шундай «активист» икәнен белмәгәндәр ҙә хатта.  Фирҡә «активисы» эше ике ай дауамында тикшерелгәндән һуң, Пермяковты өс йыл шартлы рәүештә иркенән мәхрүм итеү тураһында суд ҡарары сығарыла. 
                                                           
  Н. БУРАНБАЕВА. Абруйлы партия, уның сафында Рәсәйҙең, илебеҙ төбәктәренең билдәле сәйәсмәндәре, күп кенә Хөкүмәт ағзалары тора.   Нимәһе аптырата: йәш кешене ҡулға алғанда ул оперативниктарға «Берҙәм Рәсәй» фирҡәһе активисы кенәгәһен күрһәткән.  Ә активистары ана ни ҡыла!  Енәйәт эше асылғас, бик күп шаһиттан һорау алына, ҡайһы бер фатирҙарҙа тентеү, лингвистик экспертиза үткәрелә, егет асҡан интернет-ресурстар, экстремистик тип табылып, ябыла. 