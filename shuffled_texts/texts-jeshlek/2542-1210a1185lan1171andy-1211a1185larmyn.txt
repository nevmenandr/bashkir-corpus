Һүҙ әлеге ваҡытта Көньяҡ Кореяла барған хәрби күнекмәләр тураһында.  Унда бер нисә тиҫтә мең Көньяҡ Корея һалдаты һәм офицеры менән берлектә 26 мең АҠШ хәрбийе лә ҡатнаша.  «Бөгөнгө хыянатсыллыҡ һәм ике йөҙлөлөк хөкөм һөргән заманда иртәгә нимә булыры ла билдәһеҙ, ә илебеҙҙең сиге буйында үткән хәрби күнекмәләр иһә, әлбиттә, беҙҙе тағы ла нығыраҡ һағайта ғына», – тип белдерә министрлыҡ. Пхеньян  вәкилдәре шулай уҡ  АҠШ Президенты Барак Обамаға КХДР тураһында һөйләгәндә һүҙҙәрҙе һайлап һөйләргә һәм суверенлы дәүләттең эске эштәренә ҡыҫылмаҫҡа кәңәш иткән. Төньяҡ Корея (КХДР) тиҙ арала үҙ Ҡораллы Көстәрен тағы ла нығыраҡ ҡеүәтләндермәксе. Илдең Сит ил эштәре министрлығынан әйтеүҙәренсә, Пхеньян өсөн был мәжбүри аҙым: АҠШ һәм уның «дуҫтары» тарафынан хәрби һөжүм ҡурҡынысы бер ҙә кәмергә уйламай, ә һуңғы айҙарҙа, киреһенсә, арта ғына. 