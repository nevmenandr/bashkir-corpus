Ул әйберҙәр, мәҫәлән,  бысҡанда  сыртлап янып китергә йә иһә шартларға мөмкин. Кешеләр йыш ҡына киҫкен еҫ сығарыусы таштарға юлыға.  Ташты ярып ҡарарға теләгәс, ул көслөрәк янып китә. Был таш балыҡсыларҙың иғтибарын сағыу аҡ төҫтә булыуы менән йәлеп итә.  1976 йылда  Коми АССР-ында табылған Ертом ташы менән дә шулай була.   Балыҡсыларҙың береһе ташҡа таяҡ менән һуҡҡас, ул янып китә һәм  үҙенсәлекле киҫкен еҫ сығара башлай.  Ертом ташын һәм башҡа шундай предметтарҙы өйрәнеү белгестәрҙе йәшен тубын  тикшереүгә килтерә.  Йәшен тубы, әле «өлгөрмәгәнлектән», оҙаҡ ваҡыт тирә-яҡтағы әйберҙәр­ҙә һаҡланырға мөмкин.  Уларға ҡағылыусыларҙың хәле насарайыуы, тиреләренең сей яра менән ҡапланыуы  күҙәтелә.  Ташҡа нимә менәндер һуҡһалар, көтмәгәндә ҡыҙып китеүе йә шартлауы ла бар. 