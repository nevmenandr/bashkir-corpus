Башҡорт халҡының мәҙәниәтен һаҡлап ҡалыу, сит илдә йәшәгән милләттәштәребеҙ менән бәйләнештәрҙе нығытыу маҡсатында 10 – 12 июндә Өфөлә III Бөтә донъя башҡорттары ҡоролтайы үтә.  Унда филармонияның солистары һәм ижади коллективтары ҡатнаша: Олег Ҡасимов етәкселегендәге эстрада-джаз оркестры, Рәсәйҙең атҡаҙанған, Башҡортостандың халыҡ артисы Рәмил Ғәйзуллин етәкселегендәге БР халыҡ ҡоралдары милли оркестры, Илдар Ишбирҙин етәкселегендәге БР дәүләт академия хор капеллаһы, «Ихлас», «Каруанһарай», «Далан», «Йәд­кәр» төркөмдәре солистары башҡарыуында халыҡ һәм башҡорт композиторҙарының йырҙары яңғыраясаҡ.  Режиссеры – Башҡортостандың атҡаҙанған артисткаһы Сәйҙә Ильясова. Шәйехзада Бабич ролен – Башҡор­тостандың атҡаҙанған артисы Баязит Байназаров, Алмагөлдө – республика һәм халыҡ-ара йыр  конкурстары лауреаты Сөмбөл Моратова, Миңлекәйҙе – республика йыр бәйгеләре лауреаты Луиза Кәримова, Хәтип Кәбирҙе – республика йыр конкурстары лауреаты Ғаяз Ғәйетбаев, Зеленков ролен республика йыр конкурстары лауреаты Рөстәм Хәсәнов башҡара.  Пьесаның авторы – Наил Ғәйетбаев, композиторы – Рәсәйҙең һәм Башҡортостандың атҡаҙанған сәнғәт эшмәкәре Нур Дауытов.  Тамашаны филармонияның йәш артистары Дилбәр Ғайсина менән Фаяз Йәнтүрин алып бара.  Спектакль тыумыштан сәсән булған мәҙәк оҫтаһы, ғәҙелһеҙлекте, тигеҙ­һеҙлекте фашлаусы әсе телле сатирик, мөхәббәт утында яныу­сы саф күңелле хыялый «милләтсе һәм халыҡ дошманы», бөйөк шағир, көрәшсе егет Шәйехзада Бабичҡа арнала.  Тамашаның режиссеры – Сибай дәүләт филармонияһының художество етәксеһе Нәсимә Ғиззәтуллина. Ошо уңайҙан Хөсәйен Әхмәтов исемендәге Башҡорт дәүләт филармонияһы тамашасыларҙы был мөһим сараға арналған байрам концерттары менән ҡыуандырмаҡсы.
10 июндә филармония сәхнәһендә Сибай артистары «Йөрәктәрҙә ҡалдың йыр булып» тип аталған музыкаль драма менән сығыш яһай.  Ә 11 июндә Х. Әхмәтов исемендәге Башҡорт дәүләт филармонияһы тыуған илебеҙҙе данлаған йырҙарҙан торған «Уралымда – тамырым...» исемле концерт-программа тәҡдим итә.  Конферансье – республика һәм халыҡ-ара конкурстар лауреаты Рушан Ниязғолов.  Э. ХАФИЗОВА. Концерт 17.30 сәғәттә була. Шулай уҡ «Сибай» бейеү ансамбле менән «Тархан» фольклор-эстрада төркөмө спектаклде үҙҙәренең дәртле лә, талғын да бейеүҙәре, халыҡсан йырҙары менән биҙәйәсәк. Проект етәксеһе – Башҡортостандың халыҡ артисы  Вәкил Йосопов.  Музыкаль драма йыр-моң һәм шиғри юлдар, бейеүҙәр менән үрелеп барасаҡ.  Тамашаларға инеү бушлай.
 Музыкаль драма 19 сәғәттә башлана.