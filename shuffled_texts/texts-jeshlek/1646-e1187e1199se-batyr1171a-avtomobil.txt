БР Президенты Мортаза Рәхимов, БР Хөкүмәте Премьер-министры Раил Сарбаев, БР буйынса эске эштәр министры Рафаил Диваев, физик культура, спорт һәм туризм министры Владимир Самородовтарҙың килеүе спорт байрамына мәртәбә өҫтәне. 18 йәштән олораҡ спортсылар араһында 70, 80, 90   килограмм һәм унан да юғарыраҡ ауырлыҡ категорияларында ярыштар үткәрелде, ә абсолют еңеүсегә бүләккә еңел автомобиль ҡуйылды. Ә көстәре тиң булған көрәшселәр араһындағы алыш оҙаҡ барҙы, уларға өҫтәмә минуттар ҙа бирелде. Бик оҙайлы һәм көсөргәнешле бәйгенең, ниһайәт, еңеүселәре лә билдәләнде.  Турнирҙа ҡатнашыусы көрәшселәрҙе Республика милли көрәш федерацияһы президенты Артур Әхмәтханов тәбрикләп,  спортсыларға уңыштар теләне һәм бәйгене асыҡ тип иғлан итте. Уның һөҙөмтәләре буйынса июль айында Мәскәү ҡалаһында уҙғарыласаҡ һабантуйҙа ҡатнашыу өсөн команда төҙөләсәк һәм көрәшселәребеҙ унда ла призлы урындар яулап ҡайтыр, тип ышанабыҙ.
 Өфөнөң «Динамо» спорт комплексында район һәм ҡала һабантуйҙары еңеүселәре араһында «2008 йыл батыры» исеменә милли көрәш бәйгеһе үтте.  Шулай итеп: 70 килограмға тиклем ауырлыҡта Рушан Ильясов (Ауырғазы районы), 80 килограмға тиклемгеләр араһында Рөстәм Исламов (Өфө ҡалаһының Совет районы),  90 килограмға тиклемге ауырлыҡта Юнир Ильясов (»Динамо» спорт клубы), 90 килограмдан ауырыраҡтар араһында Радик Аҡсурин (Федоровка районы) берәүгә лә бил бирмәне.  Ҡыҙыу барған ярышта ҡайһы бер көрәшселәрҙең хатта йәрәхәттәр алып, бәйгелә сығыштарын дауам итә алмаған осраҡтар ҙа булды.  Был көрәштә Юнир Ильясов еңеп сыҡты һәм уға «2008 йыл батыры» исеме менән төп бүләк – «Faw Vita» автомобиле тапшырылды.
«2008 йыл батыры» бәйгеһе бөгөнгө көндә лә халҡыбыҙҙың көслө батырҙары, оҫта көрәшселәре барлығын иҫбатланы.  Оло йыйындарҙа, төрлө байрамдарҙа көрәш ойоштороп, иң көслө батырҙарҙы билдәләү – халҡыбыҙҙың электән үк килгән йолаһы. Һуңынан дүрт еңеүсе – Рушан Ильясов, Рөстәм Исламов, Юнир Ильясов, Радик Аҡсуриндар араһында абсолют еңеүсене билдәләү өсөн көрәш үткәрелде.  Самат ҠОТЛОЕВ.