 Н. ТИМЕРОВ. Рәсәй уйынсылары, Словакиянан тыш, үҙ төркөмөндә Ҡаҙағстан һәм Беларусь командалары менән уйнаясаҡ.  Рәсәй йыйылма командаһы Еңеү көнөндә үҙ төркөмөндәге Словакия хоккейсылары менән осрашты.  Ҡапҡа һағын  Кошечкин, Еременко һәм Варламов  һаҡлаясаҡ.  Был юлы Вячеслав Быков, һуңғы ике йыл рәттән чемпион исемен һаҡлап ҡалыр өсөн, көрәшкә ошо составта сыҡты: Гребешков – Корнеев, Овечкин – Федоров – Семин; Куликов – Атюшов, Ковальчук – Фролов – Терещенко; Емелин – Никулин, Мозякин – Сушинский – Анисимов; Калинин – Денисов, Козлов – Афиногенов – Кулемин.  Әйтәйек, Дания командаһы Финляндия хоккейсыларын 4:1 иҫәбенә отһа, беренселек хужалары АҠШ-ты өҫтәмә ваҡытта 2:1 иҫәбенә еңде. Олимпия уйындары чемпионы, Канада командаһы Италиянан (5:1) көслөрәк булып сыҡһа, Швейцария Латвияны 3:1 иҫәбенә отто. Бөгөн башҡа төркөмдәрҙә  дүрт осрашыу  үтте, һәм көтөлмәгән сенсацияға килтерҙе. 