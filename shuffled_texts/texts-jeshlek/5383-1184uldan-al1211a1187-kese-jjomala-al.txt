Тикшереүҙәр буйынса, тап ошо көндә ҡулланыуҙа булған автомобилдәрҙе һатыу тураһындағы иғландар күберәк баҫыла.   Кесе йоманан ҡала – йомала, һуңынан шишәмбелә, шаршамбыла, ә ял көндәрендә һәм дүшәмбелә иғландар  әҙерәк донъя күрә.   Баҡтиһәң, файҙаланыуҙа булған машинаны аҙнаның ниндәй көнөндә һатып алыу  ҙа мөһим икән.  Асыҡланыуынса, «ҡулда» булған автомобиль һатып алыу өсөн иң ҡулай көн – кесе йома.  Эш көнөн ҡалдырмаҫ өсөн күптәр интернет «баҫыуы»н гиҙеүҙе, автосалондарҙа йөрөүҙе ял көндәренә ҡалдыра.  
2009 йылда баҫылған 5 миллион иғланды тикшереү һөҙөмтәһе буйынса, аҙна көндәрендә иғландар түбәндәгесә бүленә:
дүшәмбе – 13,89,
шишәмбе – 16,21,
шаршамбы – 14,33,
кесе йома – 16,51,
йома – 16,25,
шәмбе – 11,91,
йәкшәмбе – 10,9 процент. «Ҡулдан» автомобиль һатып алыуға һәр кем төрлөсә ҡарай. 