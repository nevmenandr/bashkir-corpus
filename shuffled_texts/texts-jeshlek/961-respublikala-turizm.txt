Австрия белгестәренең һүҙҙәренсә, Абҙаҡтағы тау-саңғы курортын Европа кимәленә тиклем үҫтерергә мөмкин, ә Әбйәлил районында аэропорттың булыуы сит ил һәм Рәсәй туристары өсөн транспорт йәһәтенән тағы ла уңайлыраҡ буласаҡ.  Белгестәр билдәләүенсә, Башҡортостан һәм Австрия  - бер-береһенә оҡшаш төбәктәр, ял итеү йәһәтенән йылы диңгеҙҙән мәхрүм булһалар ҙа, ике төбәктә лә туризм потенциалы бик ҙур.  Проект авторҙарының фекеренсә, Әбйәлил районын һәм Абҙаҡты ҙур перспектива көтә.  Башҡортостанда туризмды үҫтереү планын төҙөү буйынса республика етәкселеге Австрияның Koһi & Partһner консалтинг компанияһына мөрәжәғәт итте.  Белорет, Бөрйән райондарының, Өфө ҡалаһының туристик потенциалы ла юғары баһаланған.  10 йылға иҫәпләнгән Республикала туризмды үҫтереү планына ярашлы, Башҡортостанды мажаралы туризм өсөн бик уңайлы төбәк тип күрһәтергә кәрәк.  Туризмды үҫтереү йәһәтенән бер нисә район ҡаралған, уларҙың һәр ҡайһыһына айырым йүнәлеш биреләсәк. 