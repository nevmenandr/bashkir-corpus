Көлкө көнөнә арналған был кисәлә Башҡортостан йәштәренең халыҡ артисы  Рөстәм Fиззәтуллин, үҙе ике ҡарыш, мыйығы мең ҡарыш Юнир Салауатов, «Бывший  мәҙәк дуҫ» Фаяз Йәнтүрин, үҙйөрөшлө көлкө машинаһы Илнур Юламанов, кеше үсекләүсе Илсур Тайсин, яп-яңы бейеүсе Рим Асҡаров, ирле-ҡатынлы, еңгә-ҡәйнешле Рәйхана һәм Миңлеғәле Хәсәновтар, король, дама һәм Вәлит Мөхәмәтғәлин, тағы бер ғәлин Марс Сәйетғәлин, уларға барыбер булмаған «Беҙгә барыбер» КВН командаһы ҡатнашасаҡ.  Быны тик концертта ғына белеп буласаҡ, ти... Әйткәндәй, «Сода» мәҙәниәт һарайында  19.00 сәғәттә үтәсәк тамашаға  Шүрәле лә киләсәк икән.  Әлегә ойоштороусылар ниндәй Шүрәле һәм ҡайҙан килгәнен сер итеп тота.  1 апрелдә Стәрлетамаҡ ҡалаһында «Йәшлек», «Аҙна», «Атна»  гәзиттәре, «ЭлИС», «Первое маршрутное телевидение» яуаплылығы сикләнгән йәмғиәте, «Шүрәле» кафеһы, «Орифлейм» компанияһы, «Анталия» бистроһы, «Мәҙинә»  рестораны, Хәмзә Хажи хәйриә фонды менән берлектә «Лира»  сатира-юмор һәм эстрада театры «Шырҡ - шоу» исемле көлкө-шаярыуға, йыр-моңға, ҡыҙыҡлы уйындарға һәм, әлбиттә, иҫтәлекле бүләктәргә сорналған тамаша ойошторасаҡ.