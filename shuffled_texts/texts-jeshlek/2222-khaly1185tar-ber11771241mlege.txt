Ҡәҙерле ватандаштар!
 Һеҙгә ныҡлы һаулыҡ, тыныслыҡ һәм бәхет, тыуған Башҡортостаныбыҙ һәм бөтә Рәсәй Федерацияһы именлегенә яңынан-яңы хеҙмәт уңыштары теләйем!
 Державаның иң ышаныслы, терәк төбәктәренең береһе булған Башҡортостаныбыҙҙың халҡы илебеҙ иҡтисады һәм мәҙәниәте үҫешенә, уның данлы хеҙмәт ҡаҙаныштарына ҙур өлөш индерҙе.  Һеҙҙе Халыҡтар берҙәмлеге көнө менән ихлас ҡотлайым! Беҙҙе киләсәктә лә халыҡ именлеген яҡшыртыуға, Ватаныбыҙ ҡеүәтен һәм абруйын нығытыуға йүнәлтелгән уртаҡ яҙмыш, рухи һәм әхлаҡи ҡиммәттәр, ныҡышмалы ижади хеҙмәт берләштерһен. Былтыр республика бөтә ил менән бергә Башҡортостандың үҙ ирке менән Рус дәүләте составына  инеүенең 450 йыллығын билдәләне.  Республиканың бөгөнгө социаль-иҡтисади ҡаҙаныштары, халыҡтың йәшәү кимәленең  һәм сифатының арта барыуы, һуңғы йылдарҙа йәмғиәттә үҙгәртеп ҡороуҙарҙың бойомға ашырылыуы үтелгән юлдың уңышлы булыуын раҫлай.  Был байрамдың тамырҙары тәрәндә.   Бында милләт-ара һәм конфессия-ара татыулыҡ, дуҫлыҡ һәм халыҡтарҙың туғандарса хеҙмәттәшлеге традициялары барлыҡҡа килеүе һәм байый барыуы мөһим.  Дүрт йөҙ йыл самаһы элек, 1612 йылдың 4 ноябрендә, төрлө дин, милләт һәм ҡатлам кешеләре, бергә тупланып, халыҡ-ара ыҙғыш һәм болғаныштарға сик ҡуйып, Ватаныбыҙҙы сит ил баҫҡынсыларынан ҡотҡарҙы.  Был көндө беҙ ҡатмарлы, ауыр һынауҙарҙа Тыуған илен һаҡлаған күп милләтле Рәсәй халҡының, бөтә быуын кешеләренең берҙәмлеген һәм ватансылығын хөрмәтләп иҫкә алабыҙ. Башҡортостан Республикаһы Президенты Мортаза Рәхимов. Ул көндәр ваҡиғалары Рәсәй дәүләтен тергеҙеү һәм нығытыу, милли татыулыҡ һәм йәмғиәт берҙәмлеге символына әүерелде. 