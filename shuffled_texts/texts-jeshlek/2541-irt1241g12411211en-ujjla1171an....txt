«Юҡ-юҡ, былар тик иң пессимистик күҙаллауҙар ғына, – тип йыуата илдең төп финанс белгесе, – Хөкүмәт иһә, финанс көрсөгө бик тиҙҙән тамамланыр, нефткә лә хаҡтар ҡабаттан күтәрелер, тигән яҡты өмөттәр менән йәшәй». Шул уҡ ваҡытта тынысландырып үтәйек, Хөкүмәт 2009 йылға планлаштырылған сығымдарҙы ҡыҫҡартырға уйламай. Әммә ул аҡса илгә тик 2011 йылдың икенсе яртыһына тиклем генә етәсәк, аҙаҡ иһә Рәсәйгә тағы ла сит дәүләттәрҙән бурысҡа долларҙар һорап торорға тура килер, ахыры.  Әйткәндәй, РФ Резерв фондында көрсөккә тиклем 8 триллион һум булһа, 2009 йылдың 1 мартына унда 4,8 триллион һум  ҡалған.  Министрҙың тәҡдим итеүенсә, ошо һәм киләһе йылдарҙа бюджет дефицитын ҡаплау өсөн Рәсәйгә Резерв фондында йыйылған аҡсаны тотона башларға кәрәк буласаҡ.  «Финанс көрсөгө арҡаһында Европаның бюджет килеме – 10, ә Рәсәйҙеке  30 процентҡа кәмегән», – тип белдерҙе РФ финанс министры А. Кудрин РФ Хөкүмәте ултырышында.