Айгиз САФИН. Бик ҡыҙыу барған ярыш Рәсәйҙең көрәш буйынса иң көслө өс төбәген асыҡланы.  Ысынлап та, милли көрәш буйынса һуңғы донъя чемпионатында ла ҙур өҫтөнлөк менән еңеп сыҡҡан Рәсәй командаһы өсөн бөтә миҙалдарҙы ла тиерлек беҙҙең республика спортсылары яуланы.  Ауыл ере спортсылары араһында ойошторолған Бөтә Рәсәй милли  көрәш бәйгеһенең финал өлөшөнә Башҡортостан, Татарстан, Сыуашстан, Марий Эл республикалары, Пермь крайы, Силәбе, Ырымбур, Түбәнге Новгород, Ульяновск өлкәләре йыйылма командалары, шулай уҡ Стәрлетамаҡ районынан, Стәрлетамаҡ финзультура техникумы һәм физкультура институтынан бөтәһе 12 команда, 130 тирәһе спортсы килгән. Сөнки тап беҙҙә спорттың был төрө  ныҡ үҫешкән.  Афарин, Башҡортостан көрәшселәре!
 Ойоштороусыларҙың әйтеүенсә, бындай сараларҙы уҙғарыуҙа Башҡортостан тарафынан да, Рәсәй хөкүмәте яғын да ҙур ярҙам күрһәтелә.  Һөҙөмтәлә Башҡортостан – 1-се, Татарстан 2-се, Сыуашстан 3-сө урынға сыҡты.  Ойоштороусыларҙың береһе – бөтә Рәсәй «Урожай» спорт йәмғиәте союзы рәйесе урынбаҫары О. Смирновтың әйтеүенсә, финал ярыштарының тап Башҡортостанда үткәрелеүе һис тә осраҡлы түгел.  Был бигерәк тә йәштәрҙе милли спорт төрҙәренә ылыҡтырыу, уларҙа ватанға, милли йолаларға ҡарата һөйөү уятыу өсөн эшләнә.  1– 2 ноябрҙә Стәрлетамаҡ ҡалаһында Рәсәйҙең иң шәп көрәшселәре йыйылды.  БР физик культура, спорт һәм туризм министрының беренсе урынбаҫары В. Иванушкиндың әйтеүенсә, тиҙҙән милли көрәш Йәйге Олимпиада программаһына индереләсәк. Ә  көрәшселәр Рәмил Ғәлимов, Илгиз Ғафаров, Наил Мөхәмәтйәнов, Рөстәм Исламов, Юнир Ильясов һәм Эльдар Исмәғилевтар иһә бөтә илгә чемпион булып танылды.