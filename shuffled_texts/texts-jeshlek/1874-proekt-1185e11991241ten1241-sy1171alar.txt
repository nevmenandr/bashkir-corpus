Учалы районының «Байрамғол» агрофирмаhы» яуаплылығы сикләнгән йәмғиәтендә hәм Туймазы районының «Нерал-Матрикс»  ауыл хужалығы предприятиеhы» яуаплылығы сикләнгән йәмғиәтендә бер hыйырҙан тәүлегенә уртаса  hауым 27 килограмға яҡын тәшкил итә, көнөнә 40 тоннанан ашыу hөт hатыла.  Былтыр ғына республикаға Австрия, Голландия, Германиянан 3400-ҙән ашыу hыйыр малы килтерелгән. Мегафермалар Рәсәйҙә hәм сит илдәрҙә селекцияланған юғары продуктлы малдар менән  комплектланған.  «Агросәнәғәт комплексын үҫтереү» өҫтөнлөклө милли проекты тормошҡа ашырылған осорҙа  Башҡортостан Республикаhында 11 эре  малсылыҡ объекты сафҡа индерелде, шуларҙың туғыҙы hөт етештереү   буйынса ысын фабрика булған мегафермалар  иҫәбенә инә. Малдарға күп компонентлы туҡлыҡлы  аҙыҡ ҡатнашмаhы ашатыла.  Һөтсөлөк мегафермаларында hыйырҙар hәм быҙауҙар, ҙур төркөмдәргә бүлеп, бокстарҙа бәйhеҙ аҫрала.  Һыйырҙар компьютер тарафынан  шәхси hауымды иҫәпкә алып hәм hәр береhенең физик хәле  диагностикаланып hауыла. Әле республиканың hөтсөлөк комплекстары проект ҡеүәтенә сыға hәм юғары hөҙөмтәләргә өлгәшә.  Был хужалыҡтарға ҡыҫҡа ваҡыт эсендә hауын hыйырҙарын яңыртыу, малсылыҡ продукцияhын етештереү күләмен арттырыу  мөмкинлеген бирә. Башҡортостанда сит ил  малдарының мөhим өҫтөнлөгө тип юғары генетик ҡеүәтте  иҫәпләйҙәр.   Ауырғазы районының «Агрогалс» hәм «Урожай» хужалыҡтарының  hөтсөлөк комплекстарында, Өфө районының «Алексеевский» совхозында hәм «Урал-Агро» яуаплылығы сикләнгән йәмғиәтендә  бер hыйырҙан тәүлегенә 20 килограмдан ашыу hөт hауып алына. Яңы комплекстарҙа бөтә төп операциялар hәм мал ҡарау эше механизацияланған, заманса машиналар hәм ҡорамалдар hөҙөмтәле ҡулланыла,  алдынғы технологиялар ғәмәлгә индерелә.  Көйөргәҙе районының «Забарив-Агро» яуаплылығы сикләнгән йәмғиәтендә ит йүнәлешендәге  фермала «лимузин»дарҙың тәүлегенә уртаса артымы 1 килограмдан ашыу тәшкил итә.
  Был төп технологик  операцияларҙы аҙ сығымдар hәм ҙур отош менән башҡарыу  мөмкинлеген бирә. БР Президентының матбуғат хеҙмәте.