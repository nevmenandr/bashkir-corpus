Уны һыуҙан сығарғанда уҡ тикшеренеүселәрҙе  ғәҙәти булмаған тышҡы ҡиәфәте аптырата: тиреһе лә, тәңкәләре лә булмай, ә кәүҙәһе ҡуйылығы буйынса майға оҡшаш желенан тора. Бразилияның төньяҡ-көнбайышындағы Баия штатында  фәнгә билдәле булмаған балыҡ тотҡандар. Оҙонлоғо 183 сантиметр, ауырлығы 40 килограмм булған балыҡ фәнни эксперимент ваҡытында 1000 метр тәрәнлектә яңылыш ҡына ҡармаҡҡа килеп эләгә.  Тикшеренеүҙәр үткәрелгәндән һуң табылған ғәжәйеп балыҡ Баия штатының Федераль университеты музейына тапшырыласаҡ. Океанологтар алдында был балыҡтың йәшәү урынын, ниндәй класҡа ҡарауын билдәләү мәсьәләһе тора. 