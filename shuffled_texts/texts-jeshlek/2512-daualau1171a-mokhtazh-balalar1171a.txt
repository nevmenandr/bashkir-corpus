Николай Дайхес, Башҡортостан илдә 40 кохлеар имплантат һатып алған берҙән-бер төбәк булып тора һәм был республика етәкселегенең балаларҙың һаулығын һаҡлау проблемаларына етди иғтибарын иҫбатлай, тине.  Унда Өфөлә оториноларингология ғилми-клиника үҙәгенең филиалын асыу перспективалары тикшерелде. Республика башлығы менән Николай Дайхес Оториноларингология ғилми-клиника үҙәгенең Өфө филиалы Волга буйы һәм Урал федераль округтары пациенттарын хеҙмәтләндерәсәге тураһында  һөйләшеп килеште.  Осрашыуҙа Башҡортостан менән Федераль оториноларингология ғилми-клиника үҙәге араһында яҡшы хеҙмәттәшлек тәжрибәһе  тупланған, тип билдәләнде.   Ғилми-клиника үҙәге директоры, республикала федераль медицина үҙәгенең филиалын асыу өсөн бөтә шарттар бар, тип иҫәпләй. Атап әйткәндә, насар ишетеүсе балаларға кохлеар имплантация буйынса операциялар уңышлы үткәрелә.  30 ғинуарҙа Республика йортонда Башҡортостан Президенты Мортаза Рәхимов Рәсәй Федерацияһы Һаулыҡ һаҡлау һәм социаль үҫеш министрлығының Ғилми-клиника оториноларингология үҙәге директоры Николай Дайхес менән осрашты. Мортаза Рәхимов республикала юғары технологиялы медицина ярҙамы күрһәтеү буйынса үҙәктең филиалын урынлаштырыу инициативаһын ыңғай баһаланы һәм, иҡтисади ҡыйынлыҡтарға ҡарамаҫтан, беҙ дауалауға мохтаж балаларға операциялар яһауҙы дауам итәсәкбеҙ, тине. Республика белгестәре Оториноларингология ғилми-клиника үҙәгендә квалификацияһын күтәрә ала. Республика Президенты Указы менән 2008 – 2010 йылдарға «Башҡортостан Республикаһында кохлеар имплантация» Президент программаһы раҫланған.