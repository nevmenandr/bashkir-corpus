Бында ҡатнашыу уҡыусының, уларҙың ата-әсәһенең теләге буйынса ғына.  Уҡытыу­сылар имтихан репетицияһы һөҙөмтәһе буйынса балаларҙың өлгәшенә йомғаҡ яһай, түбән балл күрһәтелгән теге йәки был материалды ҡабатлау мөмкинлеге лә бар.  БДИ-ға  ҡағылышлы йыл һөҙөмтәләрен иҫләһәк, былтыр уны 29990 уҡыусы тапшыр­ған, 585 йәш кеше аттестат ала алмаған.  БР төбәк мәғлүмәт эшкәртеү үҙәге килешеү нигеҙендә рус теле, математика, физика, биология һәм йәмғиәтте өйрәнеү буйынса репетиция рәүешендә БДИ  үткәрә.  Үҙәк директоры Андрей Блинов белдереүенсә, БДИ-ны алдан биреп ҡарау һәммәһе өсөн дә файҙалы ғына буласаҡ: уҡыу­сылар ниндәй баһаға дәғүә итә алыуын тикшерә, әле үҙләштереп етмәгән белемен камиллаштыра ала. 