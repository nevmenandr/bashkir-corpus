Бындай крем яҡшы ялтырай  һәм күнгә тиҙерәк һеңә.

 Тире, тун, кәпәс һәм яғаларҙы көйә  ҡырҡыуҙан  һаҡлар өсөн улар янына кәрәсингә мансылған мамыҡ киҫәге ҡуйығыҙ. Һөткә  мансыл­ған сепрәк менән көҙгө,  һүрәт тирәстәрен, пианино телдәрен таҙартырға була.

 Сәйнүктәге юшҡынды һеркәле һыуҙы ҡайнатып бөтөрөргә була.  Бер литр һыуға 2 – 3 балғалаҡ һеркә һалығыҙ.

 Алтын  әйбер­ҙәрҙе ялтыратыу өсөн уларға сей йомортҡа  ағы һөртөгөҙ.  Һуңынан яҡшылап  ышҡығыҙ.

 Ыуалып торған торт йәки бәлеште  ҡырҡыр алдынан бысаҡты бер-ике минут ҡайнар  һыуҙа тотоғоҙ.

 Аяҡ кейеме  кремы кипһә, бер  нисә тамсы  һөт тамыҙығыҙ.  Һөҙөмтәһен үҙегеҙ күрерһегеҙ. 