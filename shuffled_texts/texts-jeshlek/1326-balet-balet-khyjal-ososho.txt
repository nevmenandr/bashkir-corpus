Унда бейеүсенең костюмдары, бүләктәре, приздары, грим өҫтәле hәм башҡа шәхси әйберҙәре күрhәтеләсәк.  Ул донъяның мәшhүр бейеүсеhе Р. Нуреевтың тыуыуына 70 йыл тулыуға арнала. Унан тыш, фестиваль сиктәрендә 29 майҙа Мәскәүҙән, Ҡаҙандан, Израилдән саҡырылған ҡунаҡтар менән «түңәрәк өҫтәл» ойоштороласаҡ, ә        3 – 5 июндә Башҡорт дәүләт опера hәм балет театрында Италияның «Модерн» замана хореографияhы театрының балет төркөмө сығыш яhаясаҡ.  Башҡорт дәүләт опера hәм балет театрының музейына был экспонаттарҙы яңыраҡ Р. Нуреев исемендәге Халыҡ-ара фонд тапшырған.

«Башинформ». Гала-концерт 1 июндә була. Беҙҙең театр труппаhынан Гүзәл Сөләймәнова, Илдар Маняпов, Гөлсинә Мәүлекәсова, Руслан Мөхәммәтов, Римма Закирова сәхнәгә сыға. Башҡортостандың Мәҙәниәт hәм милли сәйәсәт министрлығы, Рәсәйҙең Мәҙәниәт hәм кинематография буйынса идаралығы, Башҡорт дәүләт опера hәм балет театры ойошторған Р. Нуреев исемендәге XIV халыҡ-ара балет фестивале 24 майҙан 5 июнгә тиклем Өфөлә үтәсәк.  Фестиваль барышында театр бинаhында «Рудольф Нуреев» экспозицияhының исем туйы ла ойошторола.  Фестиваль баш ҡалабыҙ тамашасыhына Чайковскийҙың «Аҡҡош күле», «Йоҡоға талған hылыуҡай», Левенсхольдың «Сильфида», Минкустың «Дон Кихот» hәм Адандың «Жизель» спектаклдәрен тәҡдим итә.  Төп партияларҙы донъяның hәм Рәсәйҙең бөгөнгө балет йондоҙҙары башҡарасаҡ – Мәскәүҙән Виктория Капитонова, Андрей Евдокимов, Мария Аллаш, Морихиро Ивата, Р. Нуреев исемендәге Башҡорт дәүләт хореография училищеhын тамамлаусыларҙан Германиянан Наталья Соголуб, Николай Годунов, шулай уҡ немец Дину Тамазлакару hәм испандар Оскар Торрадо, Лаура Ормигон. 