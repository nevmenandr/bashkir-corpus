Концертта халыҡ  нисәмә йыл буйына  үҙ иткән, ғүмер буйына яратып тыңлаған   музыкаль әҫәрҙәрҙе ишетәсәк.  Беренсе  тапҡыр  баш ҡалабыҙҙа  ветеран йырсыларыбыҙ ҡатнашлығында концерт үтәсәк.   Шулай уҡ  был донъянан  киткән  оло  шәхестәребеҙҙе лә иҫкә алып, иҫкә төшөрөп, уларҙың тормош юлынан (ижадынан) кадрҙар ҙа күрһәтеләсәк.  Халыҡ ҡына түгел, ә  улар ҙа  халыҡты һағынып көтәлер, тигән ышыныстабыҙ.  Тамашаға килеп,  элекке йырҙарыбыҙҙы  иҫкә төшөрөп,  уларҙы бергәләшеп йырлап, күңел асыуға рәхим итегеҙ! Оҙаҡ йылдар буйы күрмәгән ҡәҙерле ветерандарыбыҙ менән осрашыу – үҙе үк оло байрам!   Был сара  ҡәҙерле йырсы-ветерандар менән тамашасыны  осраштырыу йәһәтенән ойошторола ла инде.  Унда Фәриҙә Ҡудашева, Мәғфирә Ғәлиева, Рәшиҙә Туйсина, Рамаҙан Йәнбәков, Редик Фәсхетдинов, Миңләхмәт Ғәйнетдинов, Фән Вәлиәхмәтов, Рәйлә Аҙнаҡаева, Мәүлетбай Ғәйнетдинов, Фәнүнә Сиражетдинова, Гөлсөм Хәбибуллина, Флүрә Ноғоманова, Ғүмәр Әбделмәнов, Нәзирә Закирова, Лина Гәрәева, Рәис Вәғизов, Шамил Хәмәҙинуров, Лина Зарипова, Марат Әсәҙуллин, Тәнзилә Үҙәнбаева, Зөлфиә Ҡудашева, Римма Дашкина, Миңнур Килмөхәмәтова, Гөлнур Әйүпова, Мәғәриф Әхмәҙиев, Мәүсилә Ғәйнетдинова ҡатнаша.  Ошоно иҫкә алыу маҡсатында, ижад юлдарын тамамлап, хаҡлы ялға киткән  йырсы-ветерандарыбыҙҙы 16 декабрҙә баш ҡалабыҙҙың филармонияһында киске сәғәт етелә музыкаль осрашыу көтә.    Сәнғәт кешеләре, сәхнә кешеһе  булараҡ,  ғүмер буйына сәхнәне һағынып йәшәй.    