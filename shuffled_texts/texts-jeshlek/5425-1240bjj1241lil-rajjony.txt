Әбйәлил районының Асҡар ауылында ла байрам саралары 5 майҙа уҡ район крайҙы өйрәнеү музейында тыл ветерандарын хөрмәтләүҙән башланып киткәйне.  Ошо төбәктән генә Бөйөк Ватан һуғышына алты меңгә яҡын кеше китеп, шуларҙың яртыһынан күбеһе һәләк була (бөгөнгө көндә ни бары илле һуғыш ветераны иҫән).  Әйткәндәй, һуғыш ветерандарының торлаҡ шарттарын яҡшыртыу буйынса республика программаһына ярашлы, Әбйәлилдә ете ветеран берәр миллион һум аҡса алды – уларҙың дүртәүһе фатирлы булды ла инде, ҡалған өсәүһе лә ошо көндәрҙә яңы йортҡа күсә.  Һағышлы ла, шатлыҡлы ла байрамды хеҙмәт коллективтары башлап ебәрҙе – колонналар район үҙәгенең Шайморатов, Коммунистик, Комсомол, Ленин урамдары буйлап үтте.  Ә 7 май көнө район хакимиәте башлығы Рим Сыңғыҙов район мәҙәниәт йортонда Бөйөк Ватан һуғышында ҡатнашыусыларға иҫтәлекле бүләктәр тапшырҙы.  Әммә был – Бөйөк Еңеү, тимәк, шатлыҡ көнө икәнен белдереп, мәктәп уҡыусылары, һөнәрселек училищелары курсанттары, эске эштәр бүлеге, юл хәрәкәте хәүефһеҙлеге инспекцияһы хеҙмәткәрҙәре, санинструкторҙар, спортсылар, атлылар ҡатнашлығындағы тантаналы парад майҙанды геүләтте.  Сит ерҙәрҙә ятып ҡалыусы­ларҙың иҫтәлеген мәңгеләштереү маҡсатында Ҡужан ауылында ла крайҙы өйрәнеү музейы, Күсәр ауылында мемориаль таҡтаташ асылды.  Бөйөк Еңеүҙең 65 йыллығына арналған митингынан һуң Хәсән Усманов менән райондың ижади йәштәренең концерты башланды.  Бөйөк Еңеү көнөндә район хакимиәте һәм депутаттар советы вәкилдәре ветерандарҙы ҡотлау өсөн ауылдар буйлап сыҡты.  Тантаналы саралар райондың һәр ауылында 8 майҙа дауам итте – һуғыш үҙ мөһөрөн һәр йортҡа һалған, «ҡара ҡағыҙ» бер кемдең дә ғаиләһен урап үтмәгән....  Тамашаны фейерверк тамамланы. Әле генә шау-гөр килгән кешеләр сауҡалыҡта һуғыш ветерандары иҫтәлегенә обелиск асыуға арналған митингыла тын ҡалды, күптәрҙең күҙҙәре йәшле ине.    Район үҙәгендә үткән спорт байрамы һәм еңел атлетика буйынса эстафета тиҫтәләрсә спортсыны, көйәрмәнде, тамашасыны ылыҡтырҙы.  Икенсе көнөнә бөтә район халҡы экологик өмәгә сыҡты, Аһылай ауылында Бөйөк Ватан һуғышында һәләк булыусыларға обелиск булдырылды – «Бер кем, бер нәмә онотолмаған». 