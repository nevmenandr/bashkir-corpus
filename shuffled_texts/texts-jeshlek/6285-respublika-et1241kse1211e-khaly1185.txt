Башҡортостан Президенты Рөстәм Хәмитов «Ижтимағи электрон гәзит» (www.i-gazeta.com) сайтында республика халҡы менән онлайн-конференция үткәрҙе.  Республика башлығына һорауҙар­ҙы  теләге булған һәр кеше бирә алды.  Онлайн-конференция аҙағына сайтта 300-ҙән ашыу һорау теркәлде.  Бындай аралашыу форматы беренсе тапҡыр файҙаланылды.  Рөстәм Хәмитов урындағы үҙидара органдарының халыҡ менән үҙ-ара килешеп эш итеүенә, республикала социаль туризмды үҫтереүгә, эшҡыуарлыҡҡа ярҙам итеүгә, яңы балалар баҡсалары төҙөлөшөнә, бюджет өлкәһе хеҙмәткәрҙәренә эш хаҡын күтәреүгә, коляскала ултырған инвалидтар өсөн пандустар төҙөүгә, юлдарҙы ремонтлауға һәм башҡа көнүҙәк темаларға ҡағылышлы һорау­ҙарға яуап бирҙе. Аралашыу сәғәт ярым самаһы ваҡыт барҙы. 