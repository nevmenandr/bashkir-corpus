Башҡортостан Хеҙмәт һәм халыҡты социаль яҡлау министрлығынан хәбәр итеүҙәренсә, «Башҡортостан Республикаһында байрам һәм иҫтәлекле даталар, һөнәри байрамдар һәм башҡа даталар тураһында» БР Законына ярашлы, республика территорияһында 11 октябрь – Республика көнө – Башҡортостандың Дәүләт суверенитеты тураһында декларация ҡабул итеү көнө байрам көнө тип иҫәпләнә.  «Башҡортостан Республикаһында байрам һәм иҫтәлекле даталар, һөнәри байрамдар һәм башҡа даталар тураһында» БР Законының 1-се статьяһының 3-сө пунктына ярашлы, байрам ял көнөнә тура килеү сәбәпле, ял көнө байрамдан һуңғы көнгә күсерелә.  2009 йылда Республика көнө йәкшәмбегә тура килә.  Шулай итеп, республикабыҙҙа  биш көнлөк эш аҙнаһында байрам көнөнә бәйле 10, 11, 12 октябрь ял көндәре тип һанала. Тимәк, 11 октябр­ҙәге ял көнө дүшәмбегә,  12 октябргә, күсерелә.  