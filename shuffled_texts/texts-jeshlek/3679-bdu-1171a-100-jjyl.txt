БДУ ректоры Мөхәммәт Харрасов үҙенең сығышында уҡыу-уҡытыу процесының һәм ғилми тикшеренеүҙәрҙең матди-техник базаһын нығытыу һәм модернизациялау, университет биналарын реконструкциялау һәм ремонтлау буйынса тәү сираттағы бурыстарға туҡталды. Бер быуатлыҡ юбилей – хатта Европа үлсәмдәре буйынса ла вуз өсөн ҙур дата.  Төп тантаналарҙы декабрҙә үткәреү ҡарала.  Быйыл Башҡорт дәүләт университетына 100 йыл тула.  Юбилейҙы билдәләү көндәрендә Өфөлә «Төбәктәрҙең инновацион мөхитен формалаштырыуҙа классик университеттарҙың роле» халыҡ-ара фәнни-ғәмәли конференцияһы үткәреләсәк. Шишәмбелә Өфөлә БР Хөкүмәте Премьер-министры Раил Сарбаев етәкселегендә ойоштороу комитетының ултырышы булды.  Сараға әҙерлек һәм уны үткәреү барышында беҙ йәмәғәтселеккә, айырыуса йәштәргә, юғары белем биреү системаһының ойошторолоу тарихын, йолаларын, ҡаҙаныштарын һәм үҫеш перспективаларын күрһәтеү мөмкинлегенә эйәбеҙ, тип билдәләне ултырышты асып, Раил Сарбаев. Шуға күрә РФ Хөкүмәте Рәйесе Владимир Путиндың бойороғо менән юбилейҙың дөйөм дәүләт ваҡиғалары рәтенә индерелеүе ғәжәп түгел.