«Еҙ үксә» конкурсының гран-прийына Учалы районынан «Ирәмәл» балалар ансамбле лайыҡ тип табылды. Конкурс һөҙөмтәләре буйынса еңеүселәр өс йәш төркөмөндә билдәләнде.  Комаров исемендәге Өфө ҡала балалар ижады һарайында «Еҙ үксә» халыҡ бейеүҙәрен башҡарыусы балалар коллективтарының республика конкурсы тамамланды. Төрлө район-ҡалаларҙан конкурста бөтәhе 21 бейеүселәр ансамбле ҡатнашты.  Кесе төркөмдә беренселекте «Веселинка» бейеүселәр ансамбле (Комаров исемендәге ӨҠБИҺ), урта төркөмдә – «Аҡйондоҙ» халыҡ бейеүҙәре ансамбле (Рәми Ғарипов исемендәге Республика башҡорт гимназияһы), өлкән төркөмдә – «Веселинка» бейеүселәр ансамбле (Комаров исемендәге ӨҠБИҺ) яуланы. 