Үҙеңдә ысын башҡорт рухын тояһың, быйылғы йылдың икенсе яртыһына «Йәшлек» гәзитенә яҙылғанһың, сибәр һәм аҡыллыһың, «Йәшлек» гүзәле – 2010» титулын тап һин алырға лайыҡлы тип һанайһың икән, әйҙә, һылыу, конкурсҡа рәхим ит!  Еңеүгә өлгәшһәң, үҙеңдең фотоһүрәтең төшкән «Йәшлек» гәзитенең  2011 йылға төҫлө календары менән туғандарыңды, дуҫтарыңды ҡыуандыра аласаҡһың. Кем белә, бәлки, еңеү тап һиңә йылмайыр.  Ятып ҡалғансы, атып ҡал, ти бит халыҡ мәҡәле.  Күңелдәргә наҙ, йылылыҡ, дәрт өҫтәп яҙ килгән мәлдә беҙ «Йәшлек» гүзәле» конкурсын яңыртып ебәрергә булдыҡ.  Еңеүселәрҙе йыл аҙағында тәбрикләйәсәкбеҙ.  Матур ғына итеп яратҡан шөғөлдәрең, тормош девизың, уй-хыялдарың тураһында ҡыҫҡаса яҙып, сифатлы, йөҙөң, буй-һының асыҡ күренгән фотоларыңды редакцияға ебәреүеңде көтөп ҡалабыҙ. 