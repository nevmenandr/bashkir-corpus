Р. ЙӘНСУРИНА. Туғыҙ төньяҡ һәм тау районында иген өлгөрөп етмәгән.  Мәләүез, Стәрлетамаҡ, Саҡмағош, Көйөргәҙе, Миәкә райондарында игендең 50 проценты йыйып алынған да инде.  Ҡайһы бер хужалыҡтарҙа техника арпа һуғыуға йүнәлтелә.  Шуға уларҙа  ураҡҡа төшмәгәндәр әле. Башҡортостандың ауыл хужалығы предприятиеларында 222 мең гектарҙа иген һәм бөртөклө-ҡуҙаҡлы культуралар урып йыйылды.  Ҡоролоҡ арҡаһында бөртөклө культуралар әллә ни үҫмәү сәбәпле, күпселек хужалыҡтарҙа иген туранан-тура урып йыйыла.  Был рәүешле юғалтыуҙарға юл ҡуйылмай. Республика буйынса 218 мең гектарҙа иген һуғылған, гектарынан  уртаса уңыш 9,8 центнер тәшкил итә. Игенселәр ужым культураларын сабып, һуғып алыуҙы тамамлай. 