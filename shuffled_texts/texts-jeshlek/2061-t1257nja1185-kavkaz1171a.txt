 Делегация составында – Башҡорт дәүләт филармонияһы артистары Сулпан Кейекбирҙина, Филүс Ҡалмырҙин, бейеүсе Гөлнур Ямалетдинова һәм баянсы Салауат Юлдыбаев.  Хәбәр ителеүенсә, «каруан» тәмле-татлы ризыҡтар, рухи аҙыҡ – музыка ҡоралдары, телевизорҙар, DVD-плеерҙар, спорт ҡорамалдары алып барып тапшырасаҡ.  19 сентябрҙә Башҡортостан Республикаһының йыйылыу пунктынан өс автомобилдән торған «каруан» Төньяҡ Кавказда хеҙмәт иткән яҡташ хәрби хеҙмәткәрҙәргә һәм 58-се армия составында Көньяҡ Осетия территорияһында тыныслыҡ  урынлаштырыусы операцияларҙа ҡатнашҡандарға бүләк алып китте.  Мобиль төркөм планында – Буйнак, Владикавказ, Цхинвалдағы частарға барыу.  Ә «Башҡортостан» дәүләт телерадиокомпанияһы хәбәрсеһе Руслан Батыргәрәев менән оператор Виталий Мәтәүилов ярҙамында яугирҙарҙың ата-әсәләре, туғандары үҙҙәренең ғәзиздәрен телевизор экрандарында күрә аласаҡ.
«Башинформ». Улар хәрби хеҙмәткәрҙәр алдында ҙур булмаған концерттар менән сығыш яһаясаҡ. 