Ситуацион участка планы ижади коллективтарға конкурста ҡатнашыу өсөн ғариза тапшырылғас ҡына бирелә.  Еңеүсе үҙ проектын бойомға ашырыу хоҡуғын аласаҡ. Конкурста ҡатнашыу өсөн Башҡортостан Республикаһында йәшәүсе профессиональ скульпторҙар һәм архитекторҙар (шәхси йәки авторҙаш рәүешендә) саҡырыла. Конкурс бер турҙа ғына үткәреләсәк.   Эштәрҙе скульптура, графика материалдары төрҙәрендә аңлатма менән бергә тапшырырға.   Ғаризаға авторҙаш коллективтың исемлеге, адресы, телефонын индереү мотлаҡ.  Т. АМАНОВ. Өфөлә Миңлеғәле Шайморатовҡа һәйкәл ҡуйыу планлаштырыла.  БР Төҙөлөш, архитектура һәм транспорт министрлығы БР Мәҙәниәт һәм милли сәйәсәт министрлығы, Өфө ҡалаһы ҡала округы хакимиәте, Рәсәй Рәссамдар союзының республика бүлексәһе, БР Архитекторҙар союзы менән берлектә 112-се башҡорт кавалерия дивизияһы командиры, генерал Миңлеғәле Минһаж улы Шайморатовҡа һәйкәл (бюст) проектын эшләү буйынса асыҡ республика конкурсын үткәреү тураһында иғлан итте. Скульптура материалы 1:5 масштабында герой йәшәгән заманды һүрәтләгән һәйкәл моделе булырға тейеш.  График материал 1:10 һәм 1:50 масштабындағы дөйөм һәйкәлдең йөҙөн һәм метрға метр ҙурлыҡтағы бер планшетта 1:100 масштабында майҙан территорияһын төҙөкләндереүҙең дөйөм йөҙөн күрһәтергә тейеш. Эштәр 1 октябргә тиклем республиканың Төҙөлөш, архитектура һәм транспорт министрлығында ҡабул ителәсәк.  Шулай уҡ ижади эш идеяһын һүрәтләп, материалын, үлсәмен, ауырлығын, проектты башҡарыуға статика буйынса һәм смета сығымдарын күрһәтеп, аңлатма  менән бирелергә тейеш.