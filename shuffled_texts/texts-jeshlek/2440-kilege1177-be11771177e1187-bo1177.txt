Хәҙер унда көндөҙ ҙә, төндә лә (майҙандар төнөн яҡтыртыла) балалар ҙа, өлкәндәр ҙә өҙөлмәй: футбол тубы ҡыуалар, баскетбол уйнайҙар, тренажерҙарҙа тәндәрен яҙалар, мускулдарын үҫтерәләр. Хатта өлкәндәр ҙә, ҡыҙығып, боҙ майҙансығына бәләкәс балалары менән килеп күңел аса. Хәйер, балаларҙың шатлығын беҙҙең фотоһүрәттә лә күрәһегеҙ.
 Әйткәндәй, был спорт майҙансығы – мәктәп ихатаһындағы икенсе капиталь ҡоролма.  Рәшиҙә МӘХИЙӘНОВА.
 Ноябрь баштарында төҙөлә башлаған хоккей «ҡумтаһы»ның файҙаланыуға тапшырылыуын 7-се мәктәп уҡыусылары ғына түгел, ә тирә-яҡтағы йорттарҙа йәшәгән, шулай уҡ 115-се, 100-сө дөйөм белем биреү мәктәптәре балалары ла түҙемһеҙлек менән көттө.  Ҡышҡы каникулда балалар рәхәтләнеп ял итһен, уйнаһын, спорт менән шөғөлләнһен тип, Өфө ҡалаһының Совет районы етәкселәре 7-се дөйөм белем биреү мәктәбе ихатаһында ҙур хоккей «ҡумтаһы» эшләргә тигән пландарын бойомға ашырҙы.  Көтөү генә тиһеңме, «ҡумта» барлыҡҡа килеү менән үҙҙәре ҡулдарынан килгәнсә ярҙам итергә тырышты: бөтә мәктәп, йәнәшәләге балалар баҡсаһы биләмәләренән, гараждар ҡыйыҡтарынан наҡыҫ ҡына яуған ҡарҙы ҡырып-һепереп, бөртөкләп тигәндәй йыйып, ҡумта эсенә ташып, катокҡа һыу һиптергәндә ул юл табып, ағып китерҙәй урындарҙы ҡар менән ныҡлап тултырҙылар.  Республика көнөнә арнап, бында  былтыр тирә-яғы селтәрле ҡойма менән уратылған, баскетбол уйнар өсөн ҡулайламалары булған, шулай уҡ йәнәшәһендә спорт тренажерҙары ҡуйылған бына тигән спорт майҙансығы ҡалҡып сыҡты.  Һәм, ниһайәт, үҫмерҙәр мораҙына иреште: бөгөн улар көҙгө кеүек ялтырап ятҡан тигеҙ боҙ өҫтөндә рәхәтләнеп конькиҙа шыуа, хоккей уйнай ала.  Юлай КӘРИМОВ фотоһы.