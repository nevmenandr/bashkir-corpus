Сараны Йылайыр районы хакимиәтенең йәштәр эше буйынса комитеты менән республика йәштәренең урындағы координация советы ойошторҙо. Үҫеп килеүсе быуынға матурлыҡ өлгөһөн күрһәтеү, тыуған илгә һөйөү тәрбиәләү, кеше менән аралаша белеү оҫталығын камиллаштырыу йәһәтенән дә әһәмиәтле булған был сараның тағы ла ҡабатланыуын теләй йылайырҙар: «Беҙ барыһына ла бәхет теләйбеҙ!».
 Был ни ғәләмәт, тип аптырамағыҙ – йәштәр «Мин барыһына ла бәхет теләйем!» акцияһын үткәрҙе.  Уйламағанда кескәй генә байрам ойошторған, кәйефтәрен күтәргән ҡыҙҙар һәм егеттәрҙе ауыл халҡы ла буш итмәне: ҡунаҡ ашы – ҡара-ҡаршы, тигәндәй, уларҙы тәмлекәстәр менән һыйланы, рәхмәттәр уҡыны, йылмайыуҙарын бүләк итте – күңел өсөн, үҙеңде бәхетле тойоу өсөн күп тә кәрәкмәй бит. «Бәхет теләйбеҙ!»

3 ноябрҙә Йылайыр ауылына,  әйтерһең дә, яңынан яҙ килде – тирә-яҡ һары-йәшел төҫтәргә сумды, күңел­һеҙ, һыуыҡ көн артҡа сигенгәндәй булды.  Туҡһан кеше – «Бергә» тип аталған ирекле хәрәкәт волонтерҙары бәхетте символлаштырған йөҙҙәрсә һары һауа шары тотоп урамдарға сыҡты, ойошмаларға инде.  Осраған һәр кемгә ошо «бәхет остоҡтары»н таратты, кешеләрҙе шатлыҡ-ҡыуаныста йәшәргә саҡырҙы.  Баныу ҠАҺАРМАНОВА.