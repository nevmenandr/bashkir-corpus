Күрәһең, беҙҙең ил менән һөйләшеүҙәр юрамал, Украина ВТО тупһаһына тиҙерәк баҫһын өсөн, һуҙыла.  Рәсәйҙе иһә февраль уртаһында уны был ойошмаға ҡабул итеү тураһында сираттағы һөйләшеүҙәр генә көтә.  Һөҙөмтәлә Рәсәй алып барған 14 йыллыҡ тырышлыҡтың (илдең ғаризаһы 1994 йылда уҡ бирелгән) юҡҡа сығыуы ихтимал. Рәсәйҙең Бөтә донъя сауҙа ойошмаһына (ВТО) инеү өмөтө бер аҙ кәмей.  Украинаның иһә оҙаҡламай уҡ ойошмаға инеүенә шикләнергә түгел.  Украина Президенты Виктор Ющенко, 5 февралдә ВТО-ның Генераль советы Украинаны рәсми рәүештә үҙ сафына алыу хаҡында ҡарар ҡабул итергә мөмкин, тип белдергән.   Ә Рәсәйҙең газға ҡуйған хаҡына үпкәләгән ил нисек булһа ла «ҡонон ҡайтарырға» тырышасаҡ.