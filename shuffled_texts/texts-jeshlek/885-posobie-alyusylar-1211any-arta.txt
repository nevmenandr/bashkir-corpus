Башҡортостан Республикаһы буйынса төбәк бүлексәһе дәүләт учреждениеһы. РФ Социаль страховка фондының  Фондтың әсәлекте һәм балалыҡты яҡлауға йүнәлтелгән эше демографик хәлде яҡшыртырға булышлыҡ итте: быйыл ике айҙа Башҡортостанда 8037  бала тыуған, был  һан, былтырғы йылдың ошо осоро менән сағыштырғанда, 12,8 процентҡа күберәк.
  Әгәр ҙә былтыр ҡала һәм райондарҙың  халыҡты социаль яҡлау бүлектәрендә  федераль бюджеттан  эшләмәгән граждандарға айлыҡ пособие өсөн 870,4 млн һум йүнәлтелһә, быйыл пособиелар арттырылғас, түләүҙәр 1 млрд һум тәшкил итәсәк.
1,5 йәшкә тиклемге бала тәрбиәләү буйынса айлыҡ пособиены бала ҡараусылар һәм мотлаҡ социаль страховкалау кәрәкмәгән граждандар: эшһеҙ әсәләр, аталар, опекундар, уллыҡҡа алыусылар ала. Пособие түләү өсөн 254 млн һум тотонолған.  Йыл башынан пособиелар түләү буйынса төбәк бүлексәһе халыҡты социаль яҡлау буйынса органдарға 259 млн һум аҡса күсергән.  Был аҡсаның 95 млн һумы тәүге тыуған балаһын тәрбиәләүселәргә, 158 миллионы икенсе һәм ҡалған балалары тыуғандарға түләнгән.  Республикала  33 меңдән ашыу эшләмәгән граждан 1,5 йәшкә тиклемге бала ҡарау буйынса айлыҡ пособиеларҙы ваҡытында  ала. 