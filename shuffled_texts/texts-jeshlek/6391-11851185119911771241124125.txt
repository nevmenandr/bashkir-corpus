Йыйында шулай уҡ 25 йыллығын билдәләгән “Аҡбуҙат” башҡорт ижтимағи ойошмаһы (Салауат ҡалаһы) һәм “түңәрәк” датаһын билдәләргә әҙерләнгән “Аҡ тирмә” республика милли мәҙәни үҙәгенең ҡатнашыуы ла көтөлә. СССР тарҡалып, тотош ил шаңҡып ҡалған мәлдә тап “Урал” башҡорт халыҡ үҙәге халҡыбыҙ өсөн тарихи ҡарарҙар тәҡдим итте, уларҙы тәүәккәл ғәмәлгә ашырҙы.  
 Сараның пленар өлөшөндә башҡорт халҡының үҙбилдәләнешкә хоҡуҡтары, бөтә көнүҙәк мәсьәләләр ҡараласаҡ, ҡарарҙар ҡабул ителәсәк. Суверенитет яулауҙа һәм республиканың үҙаллылығын нығытыуҙа ҙур роль уйнаған абруйлы ойошма фекеренә төбәк етәкселеге һәр саҡ ҡолаҡ һалды, мөһим һәм киҫкен ваҡытта уға таянды. Т. АМАНОВ. 1989 йылдың 17 декабрендә барлыҡҡа килгәйне ул.  Әлеге һәр яҡлап ҡатмарлы булған заманда ла “Урал” үҙәге асылын үҙгәртмәй – Башҡортостаныбыҙҙың дәүләтселеген яҡлауҙан ситләшмәй, йылдан-йыл республиканың ерен, тәбиғи байлыҡтарын һәм ҡомартҡыларын ҡурсалау буйынса төрлө саралар үткәрә.
“Урал” башҡорт халыҡ үҙәгенең юбилей кисәһе йыр-моңдан ғына тормаясаҡ.  Сирек быуат элек, башҡорт халҡының үҙаңы уянған осорҙа, төҙөлгән тәүге ижтимағи-сәйәси йүнәлештәге ойошма үҙ янына алдынғы ҡарашлы зыялыларыбыҙҙы туплап, киң ҡатлам халыҡты артынан эйәртә алды.  Ойошманың 25 йыллыҡ юбилейы республика етәкселеге күрһәтмәһе буйынса Хөсәйен Әхмәтов исемендәге Башҡорт дәүләт филармонияһында 30 ғинуарҙа (көндөҙгө  сәғәт 3-тә башлана) үткәреләсәк. 