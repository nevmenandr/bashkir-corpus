МТС-тарҙың урып йыйыу комплекстарының эше план буйынса ойоштороласаҡ, инә малды һаҡлау буйынса саралар күреләсәк, һыу килтереү ойоштороласаҡ, тоҡомло һыйыр малы һатып алынасаҡ.   Бойороҡ буйынса төҙөлгән оператив төркөм тарафынан эшләнгән планға ярашлы, ҡоролоҡтан зыян күргән райондарҙа саралар төрлө йүнәлештәр буйынса үткәреләсәк.  Сауҙа, эшҡыуарлыҡ, сәнәғәт өлкәһендә саралар үткәреләсәк, халыҡты һәм территорияларҙы ғәҙәттән тыш хәлдәрҙән һаҡлау саралары күреләсәк.  Кредиттарҙы һәм лизинг түләүҙәрен ҡайтарыу ваҡытын оҙайтыу ҡараласаҡ. Агросәнәғәт комплексы өлкәһендә малсылыҡ комплекстарын мал аҙығы менән тәьмин итеү, малды күсереү, мал аҙығы участкаларын һәм орлоҡтарҙы ҡайтанан бүлеү буйынса тәҡдимдәр әҙерләнәсәк.  Һаулыҡ һаҡлау өлкәһендә дауалау-профилактика учреждениеларында көн торошоноң кире йоғонтоһонан зыян күргән ауырыуҙарға ярҙам күрһәтеүгә даими әҙерлек тәьмин ителәсәк.  БР Президентының матбуғат хеҙмәте. Хеҙмәт һәм халыҡты социаль яҡлау өлкәһендә ҡоролоҡтан зыян күргән райондар халҡына матди ярҙам күрһәтеү буйынса саралар әҙерләнәсәк.  
 Башҡортостан Республикаһы Президенты Рөстәм Хәмитов Әбйәлил, Баймаҡ, Белорет, Бөрйән, Ейәнсура, Йылайыр, Учалы, Хәйбулла райондарында һәм Сибай ҡалаһы ҡала округында ҡоролоҡ эҙемтәләрен бөтөрөү буйынса саралар планын раҫлау тураһында бойороҡҡа ҡул ҡуйҙы. 