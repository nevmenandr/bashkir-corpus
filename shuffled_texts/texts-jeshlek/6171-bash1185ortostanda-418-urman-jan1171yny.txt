 Әлеге ваҡытта республикала 17-гә яҡын урман янғыны артабан таралыуҙан туҡтатылған.  Белгестәр фекеренсә, урман янғындарының төп сәбәбе – ямғырһыҙ килгән йәшен.   Янғындарҙың күп өлөшө Урал аръяғы райондарына һәм республиканың таулы төбәгенә тура килә.  Шулай ҙа ут менән һаҡ булырға һәм урманға походҡа сығыуҙан тыйылып торорға кәрәклеген оноторға ярамай. Янғын хәүефе миҙгеле башланғандан алып Башҡор­тостанда 418 урман янғыны теркәлгән – ут ялмап алған дөйөм майҙан 8550 гектар тәшкил итә.  Илебеҙҙең төрлө төбәктәрендә урман янғындары ауылдарға барып етеп, меңәрләгән кешене йортһоҙ ҡалдырған.  БР Урман хужалығы министрлығынан билдәләүҙәренсә, был хәл Башҡортостанда етди контролдә тотола һәм халыҡҡа борсолоу өсөн бер ниндәй ҙә сәбәп юҡ. 