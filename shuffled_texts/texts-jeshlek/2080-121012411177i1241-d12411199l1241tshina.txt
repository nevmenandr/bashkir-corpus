Башҡортостан Республикаhы Президенты ҡарамағындағы балалар hәм үҫмерҙәр өсөн әҙәбиәт hәм сәнғәт өлкәhендә Һәҙиә Дәүләтшина исемендәге Башҡортостан Республикаhы дәүләт премияhын биреү буйынса комиссия 2008 йылдың         1 октябренән 31 декабренә тиклем ошо премияға дәғүә итерлек эштәрҙе ҡабул итә. Конкурсҡа кәмендә бер йыл элек айырым китап итеп сығарылған, ваҡытлы матбуғатта баҫылған йәки башҡа ысул менән нәшер ителгән әҫәрҙәр ҡабул ителә. Документтар түбәндәге адрес буйынса ҡабул ителә: Өфө ҡалаhы, Туҡай урамы, 46, Башҡортостан Республикаhы Президенты Хакимиәте, 417-се бүлмә.  Премияға дәғүә итеүсе эш хаҡындағы хатта тәҡдимде нигеҙләргә hәм әҫәрҙең балалар hәм үҫмерҙәр өсөн айырыуса мөhим булыуын иҫбатларға кәрәк. Башҡортостан Республикаhы Президенты Указына ярашлы, бер премия әҙәбиәт hәм сәнғәт әҫәрҙәре аша үҫеп килеүсе быуынға рухи-әхлаҡи hәм ватансылыҡ тәрбиәhе биреүгә ҙур өлөш индергән өсөн тапшырыла. Белешмәләр өсөн телефон: 250-02-32, 250-01-34. Премияға дәғүә итеүсе эштәр дәүләт власы, урындағы үҙидара органдары, предприятиелар, учреждениелар, йәмәғәт берекмәләре hәм ижади союздар тарафынан тәҡдим ителә. 