Быйыл 73-сө тапҡыр ойошторолған күргәҙмә Европала һәм донъяуи кимәлдә аҙыҡ-түлек, эшкәртеү, урман, ауыл хужалығы сәнәғәтенең артабанғы үҫеше өсөн бик мөһим.  Берлинда «Йәшел аҙна – 2008» халыҡ-ара күргәҙмәһе асылды.  Быйыл 70 илдән килгән 1500 предприятие 100 мең квадрат метр майҙанда ауыл хужалығына ҡағылышлы ғилми асыштарын, яңы технологияларын, инвестиция проекттарын һәм аҙыҡ-түлек етештереү сәнәғәте өлкәһендәге ҡаҙаныштарын тәҡдим итте. Күргәҙмәлә Рәсәй делегацияһы составына 30-ҙан ашыу төбәк ингән.  
«Мессе Берлин» күргәҙмә комплексы донъяның агросәнәғәт комплексы ҡаҙаныштары өсөн 10 көнлөк күрһәтмә майҙансығына әйләнәсәк.   Башҡортостан делегацияһын был күргәҙмәлә БР Хөкүмәте Премьер-министры Рафаэль Байдәүләтов етәкләй. 