Минеңсә, «Йәшлек» яңы уҡыусыларын таба, ҡасандыр юғалтҡан уҡыусыларын ҡайтара.  Ысынлап та, инде нисә йыл үтhә лә, гәзит биттәрендә баҫылған hәр мәҡәлә, хикәйә hайын үҙебеҙҙе «Йәшлек»кә кире ҡайтҡандай хис итәбеҙ, ошо hандарҙы тулҡынланып ҡулға алабыҙ.  БДУ-ны тамамлап ҡына килгән Мөнир Ҡунафин, Лариса Абдуллина, ауыл хужалығы институтында зоотехник hөнәрен алған Дамир Шәрәфетдинов, Ейәнсурала уҡытыусы булып эшләгән Азамат Юлдашбаев, бүлек мөдире Йомабикә Ильясова, Тамара Искәндәровалар танылған шағир hәм шағирәләр булып киткән икән – «Йәшлек»кә бурыслы, унда ҡанат нығытты.  Ә күпме мөхәррирҙәребеҙ бөгөн вазифалы урындарҙы биләй.  Бергә эшләгән Артур Дәүләтбәковтың «Йәшлек»те етәкләүе генә лә күп нәмә тураhында hөйләй.  Йәшлеккә кире ҡайтып булмай, «Йәшлек»кә ҡайтып була, тип шаяртабыҙ үҙ-ара беҙ – ҡасандыр «Йәшлек»тә эшләп киткән журналистар.  Баҫма халыҡҡа яҡынлығы, уның мәнфәғәтен яҡтыртыуы менән бизмәнгә hалына.  Шуның өсөн дә ул «ваҡытлы матбуғат» тип атала.  Ошоноң менән унда эшләп киткән журналистар өсөн дә, уҡыусы өсөн дә ҡәҙерле hәм яҡын ул.
 Миңә лә, тракторсы кешегә, гәзит илhам бирҙе, әҙәби донъяға сығарҙы, журналистика серҙәрен асты.  Шулай уҡ бөгөнгө «Йәшлек» йөгөн тартыусы йәштәрҙең яҙғандарын уҡып, оло шатлыҡ, кинәнес кисерәбеҙ. Әйткәндәй, баҫма тираж менән генә баhаланмай.  Тәүге ярты йыллыҡҡа яҙылыусылар hанының артыуы айырыуса ҡыуандыра.  Тыуғанда мулла ҡушҡан исемебеҙ булhа ла, журналист-яҙыусы булараҡ беҙгә исемде «Йәшлек» бирҙе.  «Йәшлек»кә килгәндә иhә, ул бер ҡасан да йөҙөн юғалтманы, алған йүнәлешен үҙгәртмәне.  Рәлис УРАҘҒОЛОВ.