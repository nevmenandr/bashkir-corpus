12 апрелдә Башҡортостан Республикаhы Президенты М. Рәхимов 1941 – 1945 йылдарҙағы Бөйөк Ватан hуғышында Еңеүҙең 63 йыллығы айҡанлы «2008 йылда Еңеү көнөн байрам итеү тураhында» бойороҡҡа ҡул ҡуйҙы. Башҡортостан Республикаhы Президенты Хакимиәте республика биләмәhендә йәшәүсе Бөйөк Ватан hуғышы ветерандарына ҡотлау открыткалары әҙерләйәсәк. Бойороҡ менән Башҡортостан Республикаhы Хөкүмәтенә Өфө ҡалаhы ҡала округы хакимиәте, республиканың Хәрби комиссариаты hәм hуғыш, хеҙмәт, Ҡораллы Көстәр hәм хоҡуҡ hаҡлау органдары ветерандарының Башҡортостан республика советы менән берлектә 8 майҙа Нефтселәр мәҙәниәт hарайында Бөйөк Ватан hуғышында ҡатнашыусылар өсөн байрам концерты hәм тантаналы ҡабул итеү, 9 майҙа Өфөнөң Еңеү паркындағы Советтар Союзы Геройҙары Ш. Мөхәмәтйәнов (А. Матросов) менән М. Fөбәйҙуллин hәйкәленә, Хәтер мемориалына hәм ике тапҡыр Советтар Союзы Геройы М. Гәрәевтың ҡәберенә сәскәләр hәм веноктар hалыуҙы ойошторорға ҡушылды. БР Президентының матбуғат хеҙмәте. Был көндәрҙә республика райондары hәм ҡалаларында шулай уҡ Еңеү көнөнә арналған тантаналы йыйылыштар, күмәк мәҙәни саралар, Советтар Союзы Геройҙары, Дан орденының тулы кавалерҙары, фронтовиктарҙы hәм тыл эшсәндәрен, Бөйөк Ватан hуғышында ҡатнашыусыларҙың тол ҡатындарын ҡотлау саралары үткәреләсәк.
