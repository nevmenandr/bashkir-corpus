Һәр һан артында – ҡыйралған, тар-мар ителгән яҙмыштар.    Баныу ҠАҺАРМАНОВА. Уларҙы нисек хәтерҙән юйып ташлайһың?!  Ошо сағыштырмаса кескәй генә ауылдан байтаҡ кеше НКВД тарафынан ҡулға алынған: Кәбир Мусин, Ғәлимйән Нухов, Вакас Абдуллин, Ғүмәр Бикҡужин, аталы-уллылар, бер туғандар Фәрит, Садиҡ, Мырҙа, Хажим, Фуат, Фәхрислам һәм Вафа Һатлыҡовтар, Алтынхужа Тайыпов, Мәрхәбә Рәжәпова, Иштимер Хәйруллин, Моталлап Рәжәпов, Рамазан Билалов, Ибраһим Исхаҡов, Иғдисам Ғиззәтов, Ламиҡ Ниязғолов.   Яңыраҡ Әбйәлил районының Ҡаҙмаш ауылында XX быуатта сәйәси золомға дусар ителгәндәр иҫтәлегенә һәйкәл асылды.  Амангилденән ун дүрт кеше –  Нурислам, Шәйхислам, Динислам, Фәтхелислам Тайсиндар, Мансур Кирамов, Муллабай Тайсин, Мәхмүтдин, Мансаф, Әҡсән Баймырҙиндар, Әсәт Ҡужаҡаев, Хәлиулла, Хәбибулла Сафуановтар, Йыһангир Шәрәфетдинов, Таһир Рәхмәтуллин репрессия өйөрмәһенә эләккән.  Үҙәктәргә үткән ҡурҡыныс афәтте үҫеп килеүсе быуынға һәр саҡ иҫләтеп торһон бынан ары Ҡаҙмаштағы һәйкәл дә: «Мең туғыҙ йөҙ утыҙ етенсе йыл – онотма һис уны һин, кешем».
   Уларҙың туғыҙы                 ғәйеп­һеҙгә атылған...   Ир яҡындарының яҙмышын ҡатындары ла, балалары ла берҙәй үк бүлешкән.  Әбйәлил районынан өс йөҙгә яҡын кеше сәйәси золомға дусар булған.  Яҡындағы Рысҡужанан туғыҙ кеше: Абдулхаҡ Асҡаров, Барый Басиров, Мөхөтдин Хаҙыев, Мөхәмәтша Иҙиәтов, Шәриф һәм Әғзәп Ноғомановтар, Мортаза Усманов, Абдулхаҡ Вәлиев, Хәләф Сафин ғаиләһе менән Себергә олаҡтырылған.  Улар араһында ябай крәҫтиәндәр ҙә, ғилемле уҡытыусылар ҙа, бала баҡҡан  хужабикә лә бар.  Берәүҙәре – холоҡ төҙәтеү-хеҙмәт лагерына, икенселәре  концлагерға һөрөлгән, өсөнсөләре атылған. 