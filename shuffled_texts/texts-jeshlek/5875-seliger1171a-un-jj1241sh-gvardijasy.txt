Ләкин был йүнәлештәр менән генә сикләнмәйәсәктәр: Селигер ҡунаҡтары өсөн тиҫтәләгән белем биреү программаһы үткәреләсәк.  Балалар менән аралашыу өсөн форумға дәүләт һәм йәмәғәт эшмәкәрҙәре, сәнғәт һәм бизнес «йондоҙ»ҙары киләсәк.  Йәштәр форумында ете смена эшләйәсәк: «Халыҡ-ара» (сит ил кешеләре өсөн Рәсәйҙең ылыҡтыр­ғыс образын булдырыу), «Артпарад» (ижади йәштәрҙе яҡлау), «Зворыкин проекты» (инновацион бизнесты үҫтереү), «Мәғлүмәт ағымы» (йәш журналистарҙы яҡлау һәм яңы киң мәғлүмәт саралары булдырыу), «Эшҡы­уарлыҡ» (йәш эшҡыуарҙарға ярҙам), «Изгелек технологияһы» (волонтер эшмәкәрлеге), «Лидер­лыҡ» (йәштәр менән эшләү буйынса белгестәр әҙерләү).  Башҡортостандан «Берҙәм Рәсәй Йәш Гвардияһы» төбәк бүлексәһенең ун активисы китте. Селигер күлендә «Селигер – 2010» йәштәр слеты асылды.   Был юлы унда донъяның 80 иленән студенттар йыйылды.  Быйылғы форумдың башҡаларҙан төп айырмаһы – унда үҙе һайлаған эшмәкәрлек өлкәһендә үҙен уңышлы күрһәтеүселәр генә ҡатнаша.  Шулай уҡ сит ил  ҡунаҡтарын да көтәләр. Слеттың маҡсаты үҙгәрешһеҙ – талантлы йәштәрҙе эҙләп табыу, үҫтереү һәм яҡлау. 