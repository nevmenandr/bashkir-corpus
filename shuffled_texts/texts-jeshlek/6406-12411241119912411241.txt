Сираттағы һынауҙа “Сифат алымы” (“Вкус качества”) тигән төп приз Мәләүез һөт-консерва комбинатына эләккән.   Илдең яҡшы һәм сифатлы продукцияларын билдәләү буйынса оҙаҡ йылдар “Рәсәйҙең иң яҡшы 100 тауары” программаһы эшләп килә.  Башҡор­тостан предприятиелары унда даими ҡатнаша һәм лайыҡлы урындар биләй. Комбинат программала инде тиҫтә йыл ҡатнаша һәм йыл һайын лауреат исемен ала.  Аҡ май, ҡорот, брынза, киптерелгән һөт өҫтө (сливки) төрлө йылдарҙа билдәләнгән.  Быға предприятиела алдын­ғы технологиялар ҡулланыу, идара итеүҙең заманса ысулдарын һайлау ҙа булышлыҡ итәлер. Предприя­тиеның юғары сифатлы киптерелгән һөтө комиссия тарафынан бик ыңғай баһаланған. 