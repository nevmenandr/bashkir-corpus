2007 – 2008 уҡыу йылында уҡыусыларҙың өлгәше 99,2 һәм белем биреү сифаты 56,3 процент тәшкил итһә, уҙған уҡыу йылы һөҙөмтәләре тағы ла юғарыраҡ: өлгәш – 99,7, сифат 59,8 процентҡа еткән.  Күреүебеҙсә, йылайырҙар ҙа Мәғариф буйынса республика кәңәшмәһен тос уңыштар менән лайыҡлы ҡаршылай. Улар район, республика, Бөтә Рәсәй кимәлендә үткән ярыштарҙа, конкурстарҙа, олимпиадаларҙа ҡатнашып, призлы урындар яулай.    Һуңғы өс йылда Бирҙәш һәм Үркәс ауылдарында яңы мәктәптәр файҙаланыуға тапшырылған, 2007 йылда Йылайыр ауылында башҡорт гимназияһы үҙ уҡыусыларын ҡабул итте.  2008 йылда Һабыр мәктәбе уҡыусыһы Зарина Бағышаева, 2009 йылда Байғужанан Гөлсиә Солтанова башҡорт теле буйынса төбәк-ара олимпиадала еңеү яулай.   2009 йылда  Йомағужа мәктәбе уҡыусыһы Дилбәр Аҡҡужина Башҡортостан тарихы буйынса олимпиадала беренсе урын яулай.  2006 йылда – Н. Иреков исемендәге Йылайыр, 2007 йылда – Һабыр, 2008 йылда Юлдыбай урта мәктәптәре, иң яҡшы мәктәптәр конкурсында еңеп, 1 млн һумлыҡ грант алды.  Райондың белем һәм тәрбиә биреү учреждениеларында 527 педагог эшләй.  Улар араһында республика, Рәсәй кимәлендә иң яҡшы уҡытыусылар исемлегенә ингәндәре лә бар.   Рус теле һәм әҙәбиәте уҡытыусылары А. Трушкова, Д. Салауатова, Н. Иғдәүләтова, башҡорт теле һәм әҙәбиәте уҡытыусылары А. Батисова, Г. Алғошаева, А. Ҡужабәкова, математиктар Р. Насирова, Ш. Сәйетова, тарихсы И. Ҡудашевтарҙың эш тәжрибәһе һәм уңыштары күп йәш белгестәргә өлгө булырлыҡ.  Август кәңәшмәһе алдынан Йомағужа ауылында  80 уҡыусыға иҫәпләнгән мәктәп,  балалар баҡсаһы менән бергә  социаль-мәҙәни үҙәк, район үҙәгендә 56 балаға иҫәпләнгән интернат асыласаҡ.  Йылайыр районы уҡыусылары «Урал батыр» эпосын яттан һөйләү буйынса йәш сәсәндәр бәйгеһендә лә әүҙем ҡатнаша.  Йылайырҙар август кәңәшмәһен тос уңыштар менән ҡаршылай Уҡыусылар ҙа остаздарының ышанысын аҡлай.    15 йыл эсендә генә  районда 25  уҡыу йорто төҙөлгән һәм төҙөкләндерелгән.  Матрай мәктәбе уҡыусылары ла уҡыу йылын төҙөкләндереү эштәренән һуң өр-яңы төҫ алған бинала ҡаршылаясаҡ.  Йылайыр районында уҡыусыларға  сифатлы белем биреү, һәләттәрен үҫтереү, һәр яҡлап үҫешкән граждандар тәрбиәләү өсөн бөтә шарттар тыуҙырылған.   «Яңы асылған мәктәптәр –  беҙҙең ғорурлығыбыҙ, һәр береһендә бына тигән спорт һәм тамаша залдары  бар, кабинеттар заманса йыһазландырылған», – ти Йылайыр районы хакимиәте башлығы Юнер Вәлиев.  
«Мәғариф» өҫтөнлөклө милли проектын тормошҡа ашырыу һөҙөмтәләрен Йылайыр мәктәптәрендә лә күрергә мөмкин.  Быйылғы бәйгелә Һабыр мәктәбенән Таңсулпан Атанғолова тәүге турҙа  беренсе урын яулаһа, Байғужа мәктәбенән Гөлсиә Солтанова икенсе турҙа беренселеккә сыҡты.   Ш. Бабич исемендәге башҡорт гимназияһы уҡыусыһы Анна Колесникова рус теле буйынса Бөтә Рәсәй төбәк-ара олимпиадаһында еңеүгә өлгәшә.  Мәктәптәрҙәге шарттарҙың яҡшырыуы белем биреүҙең сифатына ла йоғонто яһай. 