Эштәр 2008 йылдың 1 июленә тиклем ҡабул ителә (күрһәтелгән ваҡыттан һуңыраҡ тапшырылған материалдар ҡаралмаясаҡ). Конкурста ҡатнашыусыларҙың йәше 35-тән артмаҫҡа тейеш.  Фән һәм техника өлкәһендә республика дәүләт йәштәр премияһына конкурс материалдары түбәндәге адрес буйынса ҡабул ителә:
450000, Башҡортостан Республикаһы, Өфө ҡалаһы, Ленин урамы, 10, БР Йәштәр сәйәсәте буйынса дәүләт комитетының масса-ойоштороу һәм социаль эштәр бүлеге, 25-се бүлмә. Йыл һайын тәбиғи, техник һәм гуманитар фәндәр өлкәһендә  50-шәр мең һумлыҡ өс дәүләт премияһы тапшырыла.  Эштәр президиум, ғилми совет, коллегия, идаралыҡ ултырыштарында, хеҙмәт коллективтарының йыйылыштарында һәр авторҙың индергән өлөшөн иҫәпкә алып тәҡдим ителә.    Республика дәүләт йәштәр премияһына ғилми хеҙмәткәрҙәрҙең, вуз уҡытыусыларының, аспиранттарҙың, докторанттарҙың, шулай уҡ халыҡ хужалығы белгестәренең эштәре айырым да, биш кешенән артмаған авторҙар төркөмөндә лә  күрһәтелә ала.  Ул йәш ғалимдарға Башҡортостан Республикаһының социаль-иҡтисади һәм рухи-мәҙәни үҫешенә булышлыҡ итеүсе һәм алдынғы Рәсәй, донъя ҡаҙаныштарына  ярашлы гуманитар, тәбиғи һәм техник фәндәрҙе үҫтереүгә индергән өлөшө, яңы ресурс һаҡлаусы, экологик яҡтан таҙа технологияларҙы, прогрессив материалдарҙы, машиналар һәм приборҙар уйлап тапҡаны һәм производствоға индергәне өсөн бирелә. Белешмәләр өсөн телефондар: (347) 251-57-19,251-14-75. Дәүләт премияһына эштәр БР министрлыҡтары һәм ведомстволары, Рәсәй Фәндәр академияһының Өфө ғилми үҙәге, БР Фәндәр академияһы, БР башҡарма власть органдары, предприятиелар, учреждениелар һәм ойошмалар, уҡыу йорттары, ижтимағи берекмәләр, ғилми ойошмалар һәм учреждениелар тарафынан күрһәтелә.   Республиканың ғилми ҡеүәтен үҫтереү һәм һәләтле йәш ғалимдарҙы дәртләндереү маҡсатында БР Хөкүмәте ҡарары менән премия 2002 йылда булдырылды.   Фән һәм техника өлкәһендә республика дәүләт йәштәр премияһы буйынса комиссия 2007 йылға йәштәр премияһына эштәр ҡабул итә башлай.  Дәүләт премиялары лауреаттарға Республика көнөн байрам итер алдынан тантаналы шарттарҙа тапшырыла. 