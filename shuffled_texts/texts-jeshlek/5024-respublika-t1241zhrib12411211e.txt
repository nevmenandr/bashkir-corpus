
«Башинформ».  Унда РФ Дәүләт Думаһы, Федерация Советы, РФ Төбәктәр үҫеше министрлығы һәм Рәсәйҙең 65 төбәгенән вәкилдәр ҡатнаша.  Өфөлә  аҙ ҡатлы төҙөлөш  программаһын тормошҡа ашырыу буйынса кәңәшмә үтә.
2 апрелдә Өфө ҡалаһында «Аҙ ҡатлы төҙөлөштө үҫтереү: төбәк тәжрибәһе, дәртләндереүсе механизмдар, энергоһөҙөмтәлелекте күтәреү» тип аталған Бөтә Рәсәй кәңәшмәһе үтә.    Программаны тормошҡа ашырыу өсөн закон тарафынан Торлаҡ-коммуналь фонды иҫәбенә финанс ярҙамы күрһәтеү шарттары билдәләнәсәк.  Был аҡса  Торлаҡ коммуналь хужалығын  реформалауға булышлыҡ итеүсе Торлаҡ коммуналь хужалығы фондынан бүленәсәк.  Быйыл 9 мартта Рәсәй Президенты Дмитрий Мед­ведев ҡул ҡуйған «Аҙ ҡатлы төҙөлөштө дәртләндереү тураһында» Федераль закон авария хәлендәге  торлаҡ фондынан граждандарҙы күсереү буйынса төбәк адреслы программаларын финанслауҙың яңы  төрөн күҙаллай. 