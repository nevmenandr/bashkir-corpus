Х. ХӘМИҘУЛЛИНА. Ләкин конкурс булғас, уның еңеүсеһе лә, еңелеүсеһе лә булырға тейеш. Сөнки гала-концертта ҡатнашыусы һәр бәйгесе иң юғары баһаға лайыҡ ине.  Оло быуын кешеләренең: «Хәҙерге йәштәрҙең халыҡ йырҙарына бөтөнләй иғтибары юҡ, ә бары тик еңел-елпе йырҙарҙы ғына үҙ итә», – тигән һүҙҙәрен йыш ишетергә тура килә.  Әммә бәйгелә   ҡатнашыусы кескәй артистарҙың һәр ҡайһыһының «Абдрахман», «Сыбай ҡашҡа», «Ҡаһым түрә», «Ильяс», «Таштуғай» һәм башҡа башҡорт халыҡ йырҙарын еренә еткереп, бар нескәлегендә оҫта башҡарыуын ҡарап   һоҡланған тамашасы был һүҙҙәр менән һис килешмәҫ.  Конкурста ҡатнашыусыларҙы сәләмләп, мәҙәниәт бүлеге хеҙмәткәрҙәре Р. Әлхәмова менән Й. Нәҙершин башҡарған «Шәүрә» йырын тамашасы ихлас алҡышлап ҡаршы алды. Ҡабатланмаҫ моңло тауышы менән халыҡ күңелен яулаған Ғилман Сәфәрғәлиндың рухына бағышланған конкурс, шулай юғары кимәлдә үтеп, үҙенең һоҡланғыс ижады менән исемен мәңгеләштереүгә ирешкән мәшһүр йырсының яҡты эҙен дауам итеүселәрҙең бихисап икәнлеген тағы бер ҡат раҫланы.
 Яҡташыбыҙ, мәшһүр йырсы,    Башҡортостан Республикаһының атҡаҙанған мәҙәниәт хеҙмәткәре Ғилман Сәфәрғәлиндың иҫтәлегенә арнап ойошторолған был сарала районыбыҙҙың арҙаҡлы шәхесе кеүек үк бар булмышы менән халыҡ моңона ғашиҡ 92 бәйгесе ҡатнашып, шуларҙың 36-һы һайлап алыу турын уңышлы үтә алды. Мәҫәлән, әле саҡ  алты йәшен тултырыуына ҡарамаҫтан, сәхнәлә үҙҙәрен иркен тойоп сығыш яһаусы Ш. Рәхмәтуллин (Нәби),   З. Сафиналарҙың (Кейекбай) бәләкәс кенә йөрәгендә шул тиклем моң урын алыуы һоҡландырһа, уларҙан саҡ ҡына өлкәнерәк И. Кинйәбаев (Яңы Собханғол), Д. Хөсәйенов (Брәтәк), Р. Ҡыуандыҡов (Яңы Монасип),   Г. Дауытова (Ғәҙелгәрәй), Р. Ишмөхәмәтова (Ғәҙелгәрәй), А. Ғазин (Байназар), З. Шакировалар (Килдеғол) башҡарыуында башҡорт халҡының тәрән фәлсәфәле, моңло, хисле йырҙары тамашасы күңелен арбаны.
16 йәштән өлкән башҡарыусылар араһында бәйгене «Илсе Ғайса» йыры менән З. Билалова (Килдеғол) башлап ебәрҙе.  Артабан Ғилман Зәйнәғәле улының ауылдашы, бала саҡ һәм сәхнәләш дуҫы, Башҡортостандың атҡаҙанған мәҙәниәт хеҙмәткәре, республика конкурстары лауреаты Дәүләтбай Рәхмәтуллин  талантлы шәхес тураһындағы яҡты иҫтәлектәре менән бүлеште, бәйгеселәргә уңыштар теләп, моңло йырын бүләк итте. Һөҙөмтәлә 16 йәшкә тиклемге бәйгеселәр араһында муниципаль район хакимиәте һәм мәҙәниәт бүлегенең  III дәрәжә дипломы менән Т. Әбдрәхимова (Иҫке Собханғол) бүләкләнһә, II дәрәжә диплом – З. Шакироваға (Килдеғол), I дәрәжә диплом Р. Ҡыуандыҡовҡа (Яңы Монасип) бирелде.  Һәр сығышты иғтибар менән күҙәтеп, уларға баһа биреп ултырыусы жюри ағзаларына еңеүсене билдәләүе бигүк еңелдән булмағандыр.  Март аҙағында Бөрйән районының Иҫке Собханғол ауылы мәҙәниәт һарайында башҡорт халыҡ йырҙарын башҡарыусылар араһында «Оҙон көй» район бәйгеһенең гала-концерты үтте Гран-приға Ғәлиәкбәр ауылынан Г. Ҡаһарманова лайыҡ булды.
«Иң йәш бәйгесе» номинацияһында З. Сафина (Кейекбай), «Өмөт» номинацияһында Ш. Рәхмәтуллин еңеүсе тип табылды.
16 йәштән өлкән бәйгеселәр араһында урындар түбәндәгесә:
3-сө урынды – С. Шәйхисламов (Ҡолғана),            2-сене Т. Нурғәлина (Байназар), 1-сене С. Дауытова (Әбделмәмбәт), гран-приҙы Байназар ауылынан М.  Нурдәүләтов яуланы.
«Һирәк башҡарылған йыр» номинацияһында И. Малабаев (Яңы Усман), «Иң өлкән башҡарыусы» номинацияһы буйынса Ф. Ғәйнуллина һәм Ә. Бикбулатов еңеүсе булды. Күкрәк киреп, йөрәктәрҙе тетрәндерерҙәй көслө тауыштары менән халыҡ йыры гәүһәрҙәрен халыҡ күңеленә түкмәй-сәсмәй алып барып еткереүселәр – В. Малакаев (Байназар),                   Ә. Бикбулатов (Иҫке Собханғол), Ф. Ғәйнуллина (Иҫке Собханғол), С. Шәйхисламов (Ҡолғана), М. Нурдәүләтов (Байназар), С. Ғарифуллина (Әбделмәмбәт), йәштәрҙән А. Вәлиев (Брәтәк), Л. Мырҙағолова (Тимер),      Х. Нәҙершин (Ҡотан), И. Малабаев (Яңы Усман), Т. Нурғәлиналарға (Байназар) «афарин»дан башҡа һүҙ юҡ.  Бер-бер артлы сәхнә түрен сихри моңға сорнап, бәйгеселәр, 16 йәшкә тиклем һәм унан юғары төркөмдәргә бүленеп, үҙ-ара һынау тотто. 