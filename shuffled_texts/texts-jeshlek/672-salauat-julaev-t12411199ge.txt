Юлаевсылар плей-оффты  4 мартта үҙ боҙонда башлаясаҡ.  Суперлиганың тәүге көндәренән беренсе урынды биләп килгән юлаевсылар плей-офф уйындарына тиклем беренселекте бирмәне.  Шулай булғас, иң көслө хоккейсыларҙы, бөгөн иң шәп тәрбиәләнеүселәрен туплаған «Салауат Юлаев»ҡа уңыштар теләйек.  «Алдан ҡысҡырған кәкүктең...» тип әйтерлек булмаһын.   Рәсәйҙең хоккей буйынса чемпионатының 55-се турынан һуң өс әйләнештәге  марафондың лидеры асыҡланды.  Ышанысты аҡла,  яратҡан командабыҙ! Профессионалдарға уңайлы, уңайһыҙ дәғүәсе юҡ, бары тик сифатлы уйын күрһәтергә кәрәк, ти команда етәкселеге.  Өфөнөң «Салауат Юлаев»  командаһы – регуляр чемпионаттың еңеүсеһе.  Ә бына чемпионаттың өсөнсө урыны «вакансияһы» әлегә асыҡ.  Уға  СКА, ЦСКА, «Локомотив», «Химик» һәм «Аҡ барс» дәғүә итә. Бөгөн «СЮ» үҙ боҙонда турнир таблицаһының икенсе урынын биләгән «Металлург» (Мг) командаһын ҡабул итә.  Был ҡыуаныслы ваҡиға Башҡортостан хоккейы тарихында беренсе тапҡыр күҙәтелә. Афарин!   Хоккей командаһы сайтында көйәрмәндәр фекеренә күҙ һалһаң, улар, әлбиттә, беренсе дәғүәсе итеп «Амур», «Витязь» командаларын күрергә теләмәй, ә ҡалғандар «СЮ» өсөн уңайлы. Әлегә 1/8 финалда уйнаясаҡ дәғүәсе билдәле түгел, моғайын, был команда 57-се турҙан һуң ғына, йәғни 1 мартта асыҡланыр.  Т. АМАНОВ.