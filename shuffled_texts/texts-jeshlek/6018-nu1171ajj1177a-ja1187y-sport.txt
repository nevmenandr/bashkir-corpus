 Майҙансыҡ янында урынлашҡан тренажер-гимнастика комплексында үтәсәк дәрестәр ҙә балаларға ҙур ҡыуаныс килтерәсәк.  
 Өфөнөң Октябрь районы Нуғай ауылындағы 147-се урта мәктәптә тренажер-гимнастика комплексы булған универсаль майҙансыҡ файҙаланыуға тапшырылды.  Егеттәр һәм ҡыҙҙар, бәләкәстәр был спорт объектындағы заманса майҙансыҡтың өҫтөнлөктәрен, тренажерҙар һәм спорт инвентары уңайлыҡтарын баһалау мөмкинлегенә эйә булды.   Бындай спорт майҙансығында төрлө һауа шарттарында ла шөғөлләнергә мөмкин: йомшаҡ синтетик япма температура үҙгәреүенән, дымдан ҡурҡмай, иң мөһиме, йәш спортсыларҙы йәрәхәт алыуҙан һаҡлаясаҡ.  Т. АМАНОВ.  Был  – 2007 – 2011 йылдарға иҫәпләнгән балалар-үҫмерҙәр спортын үҫтереү ҡала маҡсатлы программаһы буйынса Өфө ҡалаһында төҙөлгән дүртенсе майҙансыҡ. 