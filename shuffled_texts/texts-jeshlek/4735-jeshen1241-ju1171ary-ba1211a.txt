Өфө трансформатор заводының тәүге линияһын эшкә ебәреүгә арналған саралар сиктәрендә БР Президенты Мортаза Рәхимовҡа «Электрозавод» асыҡ акционерҙар йәмғиәтенең электр-техник продукцияһын етештереүсеһенең иң юғары корпоратив наградаһы – «Почетлы электрозаводсы» исеме бирелде.
«Электрозавод» холдинг компанияһының генераль директоры Леонид Макаревич, БР Президенты М. Рәхимовҡа трансформаторҙар сығарыу буйынса яңы завод төҙөүҙә республика етәкселеге күрһәткән ярҙам өсөн рәхмәтен белдереп, уға «Почетлы электрозаводсы» знагын тапшырҙы.
«Электрозавод» холдинг компанияһы оҙаҡ ҡына йылдар Башҡортостан Республикаһын заманса, юғары технологик ҡорамалдар менән тәьмин итеп, энергия объекттарын төҙөп, яңы инновацион производство­ларҙы төҙөүҙе инвестициялап, төбәктең энергетик комплексын үҫтереү буйынса әүҙем хеҙмәттәшлек итә.  Уны эшкә ебәреүҙә РФ Хөкүмәте Рәйесе В. Путин, БР Президенты М. Рәхимов, РФ Президентының Волга буйы федераль округындағы тулы хоҡуҡлы вәкиле Г. Рапота, РФ Хөкүмәте ағзалары һәм башҡа юғары вазифалағы кешеләр ҡатнашты.
«Башинформ». Ҡыҫҡа ғына ваҡыт эсендә Өфө трансформатор заводы кеүек ҙур сәнәғәт объектын төҙөүгә тик республикабыҙ етәкселегенең һәр яҡлап ярҙам күрһәтеүе арҡаһында ғына ирешелә: төҙөлөш эштәре 2006 йыл башында башланып, 2009 йылда тамамлана һәм 2010 йыл башында уның тәүге линияһы сафҡа инә. 