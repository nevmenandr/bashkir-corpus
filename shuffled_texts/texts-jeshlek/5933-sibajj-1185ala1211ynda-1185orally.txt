Шишәмбенән Рәсәй Федерацияһының Милли террорға ҡаршы комитеты раҫлаған графикка ярашлы, Башҡортостанда террорға ҡаршы планлы күнекмәләр  үткәрелә.  Күнекмәләрҙә БР-ҙың оператив штабына ҡараған барлыҡ көс структуралары – граждандар оборонаһы бүлеге, Ғәҙәттән тыш хәлдәр министрлығы, холоҡ төҙәтеү органдары, наркоконтроль, эске ғәскәрҙәр, БР буйынса Эске эштәр министрлығы, Федераль именлек хеҙмәтенең Башҡортостан буйынса идаралығы, шулай уҡ Рәсәй Федераль именлек хеҙмәтенең террорға ҡаршы әйҙәүсе подразделениелары ҡатнаша.  Сценарий буйынса шаршамбыла Сибай ҡалаһында ҡораллы кешеләр тарафынан баҫып алынған Сибай – Өфө самолеты «ҡотҡарылды».  Енәйәтселәр ашығыс рәүештә баш ҡалаға осоуҙы «талап» итә ине.  Р. НУРИСЛАМОВА.  Күнекмәләр барышында ҡатнашыусы ведомстволар етәкселәре һәм состав алдына ғәҙәттән тыш хәл ваҡытында эште дөрөҫ ойоштороу, террористик акт һәм диверсияны булдырмау маҡсаты ҡуйылды.   Шулай уҡ аэропорт биләмәһендә муниципаль оператив төркөм көсө менән террористик актты туҡтатыу буйынса саралар ҙа ойошторолдо.  Уның барышында ғүмер өсөн айырыуса мөһим объекттарҙы, һауа һәм торба үткәргестәрҙең  именлеген тәьмин итеү бурысы ҡуйыла.  