БР Хөкүмәте Премьер-министры Р. Сарбаев Рәсәйҙең федераль дәүләт теркәүе, кадастр һәм картография хеҙмәте етәксеһе  С. Васильев менән осрашыуҙа бөгөн иң тәү нәүбәттә хәл ителергә тейешле мәсьәләне – күсемһеҙ мөлкәт өлкәһендәге документтар әйләнеше процедураһын камиллаштырыу проблемаһына баҫым яһаны. Был проблема Рәсәйҙең башҡа төбәктәренә лә хас, тип белдерҙе ул.
– Электрон документтар әйләнеше күсемһеҙ мөлкәт менән эш иткәндә күп кенә процесты еңелләштерәсәк, – тине   Р. Сарбаев.  «Теркәү мәсьәләһе» был картаға һигеҙенсе ҡушымта була ала. – Был йәһәттән республиканың үҙ тәжрибәһе бар – электрон асҡыс ярҙамында пенсия иҫәбе тураһында мәғлүмәт алырға, дауаханаға табипҡа яҙылырға, социаль льготалар алырға һәм башҡа эштәрҙе башҡарырға һәм был форсатҡа «БР-ҙың социаль картаһы» аша өлгәшергә мөмкин.  Башҡортостан Республикаһы һәм Федераль теркәү хеҙмәте «Мәғлүмәти хеҙмәттәшлек тураһында» килешеүҙе ҡул ҡуйыуға әҙерләй.  Осрашыу барышында  С. Васильев, йыл һайын теркәү хеҙмәтенә мөрәжәғәт иткән республика халҡының күпселегенә реестрҙарҙан күсермә талап ителә, һөҙөмтәлә Теркәү палатаһында ҙур-ҙур сираттар барлыҡҡа килә, ә кәрәкле мәғлүмәттәрҙе һәм белешмәләрҙе өйҙә үк, йәғни Интернет аша ла алып була, тине.  Р. Сарбаев фекеренсә, электрон хеҙмәтләндереүҙе индереү халыҡҡа үҙ мөлкәтен һәм ер участкаһын финанс сараһы булараҡ (кредит алғанда, һатыу-һатып алыу процесында залогҡа һалыу һ.б.) файҙалана алыу мөмкинлеген бирәсәк, сөнки һәр мөлкәт һәм ер участкаһы тейешле базаға индереләсәк. Был ҡушымта аша теләгән кеше, Теркәү палатаһына мөрәжәғәт итмәйенсә, үҙенә кәрәкле мәғлүмәтте Интернет йәки инфомат аша алыу мөмкинлегенә эйә була.