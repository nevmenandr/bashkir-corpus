Ситтә йәшәүселәрҙе туплау Кем делегат була ала?
III Бөтә донъя башҡорттары ҡоролтайына делегат булып 18 йәшкә еткән, хеҙмәткә яраҡлы һәр башҡорт һайлана ала.  Республика район һәм ҡалаларының башҡорт ҡоролтайҙары, шулай уҡ Бөтә донъя башҡорттары ҡоролтайының Рәсәй төбәктәрендәге бүлексәләре үҙҙәре эшмәкәрлек иткән төбәктә йәшәүсе башҡорт йәштәренә III Бөтә донъя башҡорттары ҡоролтайы делегаты мандаттарының кәмендә 30 процентын бүлергә тейеш. Делегатлыҡҡа кандидаттарҙың программалары башҡарма комитеттың интернеттағы рәсми сайтында донъя күрәсәк. Башҡортостандан ситтә йәшәүселәр араһында III Бөтә донъя башҡорттары ҡоролтайына делегаттар һайлау буйынса конференциялар ойоштороу ошо биләмәләге башҡорт ҡоролтайҙарының башҡарма комитеттары йәки башҡорт йәмәғәт ойошмалары тарафынан тормошҡа ашырыла.  Өстән бер өлөш – йәштәргә Район һәм ҡала ҡоролтайҙары, Бөтә донъя башҡорттары ҡоролтайының төбәк бүлексәләре башҡарма  комитеттары III Бөтә донъя башҡорттары ҡоролтайына делегатлыҡҡа кандидаттарҙың исемлеген халыҡҡа еткерергә, 1 марттан 25 апрелгә тиклем графикка ярашлы үткәрелгән конференцияларҙа кандидаттарҙың һайлау алды программаһы буйынса фекер алышыр­ға тейеш.
 Кандидаттар йәшәгән урыны буйынса ҡоролтай башҡарма комитетына анкета мәғлүмәттәрен, 4х5 сантиметр ҙурлығындағы фотоһүрәтен һәм үҙенең һайлау алды программаһын тәҡдим итергә тейеш. Мөһим саранан ситтә ҡалмағыҙ!

3 март – Баҡалы, Борай, Хәйбулла, Әбйәлил райондары
4 март – Ҡыйғы, Мәсетле райондары
5 март – Салауат, Учалы, Шаран райондары
6 март – Баймаҡ районы
7 март – Сибай ҡалаһы
9 март – Бәләбәй районы
10 март – Дыуан, Ҡалтасы райондары
11 март – Ишембай, Кушнаренко райондары
12 март – Балаҡатай, Бүздәк, Көйөргәҙе райондары
13 март – Яңауыл районы
14 март –  Федоровка районы
16 март – Балтас, Стәрлебаш, Әлшәй райондары
17 март – Краснокама районы
18 март – Күгәрсен районы, Октябрьский, Салауат, Стәрлетамаҡ ҡалалары, Өфөнөң Дим районы
19 март – Ейәнсура, Саҡмағош, Стәрлетамаҡ райондары
20 март – Бишбүләк, Йылайыр райондары
23 март – Белорет, Миәкә райондары, Өфөнөң Ленин районы
24 март – Өфөнөң Орджоникидзе районы
25 март –  Архангел, Благовар, Тәтешле, Туймазы райондары, Күмертау ҡалаһы
26 март – Асҡын, Ғафури, Дәүләкән, Илеш, Ҡырмыҫҡалы, Мәләүез, Шишмә райондары, Өфөнөң Калинин һәм Киров райондары
29 март –  Өфөнөң Октябрь районы
30 март – Нуриман районы, Өфөнөң Совет районы
31 март – Иглин районы
4 апрель – Ҡариҙел районы
8 апрель – Благовещен районы
9 апрель – Ауырғазы, Бөрйән райондары, Ағиҙел ҡалаһы
14 апрель – Йәрмәкәй районы
15 апрель – Дүртөйлө районы
16 апрель – Нефтекама ҡалаһы
20 апрель – Бөрө районы
22 апрель – Мишкә районы, Межгорье ҡалаһы
25 апрель – Өфө районы
 Билдәле булыуынса, тап ошо сараларҙа тауыш биреү ысулы менән III Бөтә донъя башҡорттары ҡоролтайына делегаттар һайлау ойоштороласаҡ.   Делегаттарҙы теркәү бөгөндән башлана Республика ҡала һәм райондарында ҡоролтайҙар үткәреү графигы раҫланды.  Район һәм ҡала башҡорт ҡоролтайҙары делегатлыҡҡа кандидаттарҙы хәҙерҙән үк теркәй башларға бурыслы.  Рәсәйҙең башҡа төбәктәренән, БДБ дәүләттәренән һәм сит илдәрҙән рәсми делегациялар башҡорт милләтенән булған делегат­тар­ҙан, шулай уҡ Бөтә донъя башҡорттары ҡоролтайы башҡарма комитеты тарафынан III Бөтә донъя башҡорттары ҡоролтайына әҙерлек һәм уны үткәреү буйынса республика ойоштороу комитеты менән килешеү нигеҙендә башҡарма власть вәкилдәренән тупланырға мөмкин.
 Конференцияларҙы үткәреү тәртибен, уларҙа делегаттарҙың вәкиллеге нормаларын Бөтә донъя башҡорттары ҡоролтайының урындағы бүлексәләре билдәләй.  Бының өсөн һайланырға теләүсе кеше урындағы башҡорт ҡоролтайына яҙма рәүештә йәки телдән белдереү яһарға тейеш.  Делегаттар һайлау, уларға вәкәләттәр биреү – барыһын да фәҡәт халыҡ ихтыяры хәл итә.  Башҡорт ҡоролтайҙары башҡарма комитеттары теләге булған һәр кандидатты конференция эшендә ҡатнашыуға үткәрергә бурыслы.
 Район һәм ҡала ҡоролтайҙарының башҡарма комитеттары кандидат­тар­ҙы тәҡдим итеү тәртибен һәм ваҡытын, делегаттар һайлау хаҡында положениеларҙы йәмәғәтселеккә еткерергә бурыслы. Район һәм ҡала ҡоролтайҙары башҡарма комитеттары 1 мартҡа тиклем III Бөтә донъя башҡорттары ҡоролтайына делегаттар һайлау буйынса конференцияның регламентын, үткәрелгән урынын, көнөн һәм сәғәтен; кандидаттарҙың исемлеген, программаларын, 4х5 сантиметр ҙурлығындағы фоторәсемдәрен, биографик белешмәләрен һәм башҡа мәғлүмәттәр­ҙе электрон вариантта Бөтә донъя башҡорттары ҡоролтайы башҡарма комитетына ебәрә. 