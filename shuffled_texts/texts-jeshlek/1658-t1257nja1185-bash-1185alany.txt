Профессиональ артистар тарафынан асыҡ һауала ҡуйылған ҙур театрлаштырылған тамаша, спорт ярыштары, халыҡ уйындары барыһының да күңеленә хуш килһә, милли көрәш халыҡты бигерәк тә ныҡ ҡыҙыҡһындыра.  Башҡортостандың рәсми делегацияһы Әхмәтзәки Вәлиди исемендәге Төрки тикшеренеүҙәр үҙәген, шулай уҡ Санкт-Петербург дәүләт университеты территорияһында уның бюсын асыу тантанаhында ҡатнашты. Дәүләт власы органдары вәкилдәренән, Башҡорт дәүләт һәм Стәрлетамаҡ филармониялары артистарынан, Шишмә районының ижади коллективтарынан торған 230-ҙан ашыу кеше төньяҡ баш ҡалала үткән һабан байрамында республикабыҙ исеменән сығыш яһаны. Был сара йыл һайын Санкт-Петербург ҡалаһы һәм Ленинград өлкәһенең 100 меңгә яҡын халҡын йыя.  Рәсәйҙең төньяҡ баш ҡалаһында инде нисә тиҫтә йылдар үткәрелеп килгән һабантуй төбәктең яратҡан байрамдарының береһенә әүерелде.   Киң масштаблы халыҡ байрамы          Башҡортостан Республикаһы Хөкүмәте, Санкт-Петербург ҡалаһы һәм Ленинград өлкәһе хакимиәттәре, Петербург һабантуйы фонды бағыусылары ярҙамында үткәрелде. БР Хөкүмәте Премьер-министры урынбаҫары, мәҙәниәт һәм милли сәйәсәт министры Илдус Илешев етәкселегендәге Башҡортостан делегацияһы Санкт-Петербург ҡалаһында йыл һайын июндең һуңғы йәкшәмбеһендә уҙғарылған һабантуйҙа ҡатнашып ҡайтты.  Ҡунаҡсыллыҡ һәм ихласлыҡ, төрлө милләт вәкилдәренең ҡатнашлығы хас булған был һабантуйҙың тел һәм милли мәҙәниәтте, халыҡ йолаларын һәм ғөрөф-ғәҙәттәрен тергеҙеү һәм һаҡлауҙа роле баһалап бөткөһөҙ.