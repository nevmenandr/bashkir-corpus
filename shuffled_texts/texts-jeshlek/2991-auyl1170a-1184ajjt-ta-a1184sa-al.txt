Яңыраҡ урта һәм юғары уҡыу йорттарын тамамлап, ауылға эшләргә ҡайтҡан йәштәр өсөн өҫтәмә дәүләт ярҙамы күрһәтеү тураһында Указ ҡабул ителде.  Лилиә СИРАЕВА. Башҡортостан Республикаһы Президенты Мортаза Рәхимовтың Указы менән, урта уҡыу йортон тамамлағандан һуң ауылға эшкә ҡайтҡан йәш белгес – ай һайын дүрт мең һум, ә инде юғары уҡыу йортон тамамлағандар етешәр мең һум аҡса аласаҡ.  Иғтибар итегеҙ, был сумма йәштәргә эш хаҡына өҫтәп түләнәсәк.  Дөйөм алғанда, «күтәрелеү» өсөн бүленгән аҡсаны алыуға йылына 250-гә яҡын белгес дәғүә итә ала.  Башҡортостанда ауылда йәшәп, эшләргә теләгән йәштәр өсөн быға тиклем дә төрлө кимәлдә ярҙам күрһәтелә ине.  Ә инде айлыҡ түләүҙәр йәш кеше эшләй башлағас, өс йыл дауамында биреләсәк. Бынан тыш, ауылда йәш белгестәрҙең торлаҡ шарттарын яҡшыртыу өсөн дә өҫтәмә ярҙам бар: урта профессиональ уҡыу йортон тамамлаусылар – бер тапҡыр 60000 һум, юғары уҡыу йортон тамамлап ҡайтыусылар 100000 һум ярҙам аласаҡ.