Иң күңелгә ятышлыһы – балаларҙың экскурсия уҙғарыуы.    Ҡунаҡтарҙы яҡты йөҙ менән музей мөдире Наилә Фәрит ҡыҙы Нәбиева һәм милли кейемдәрҙә уҡыусы балалар икмәк, тоҙ менән ҡаршы алды.  Әҙәбиәт музейы етәкселәре, ғилми 
хеҙмәткәрҙәре был семинарҙан фәһем, яңы асыштар, методик һәм ғилми ярҙам, үҙҙәрен борсоған һорау­ҙарға яуаптар  алып ҡайта.  Даими рәүештә төрлө әҙәби осрашыуҙар, шиғриәт байрамдары үткәрелеп тора.  Ҡыҫҡаһы, бер нисә йыл рәттән бөтә музей етәкселәрен һәм ғилми хеҙмәткәрҙәрен осраштырып ҡына ҡалмай, уларҙы берләштергән  һәм әҙәби музей өлкәһендә яңылыҡтар индерергә ярҙам иткән семинар матур йолаға әйләнде.                                                    Музейҙа эшләп килгән түңәрәккә йөрөүсе Әсән урта мәктәбенең 7-се синыф уҡыусылары: Денис Иҙрисов, Әлиә Мөсифуллина, Илдар Мөхәммәтов, Сөмбөл Хамматхужина, Эльнара Ғәлимйәнова, Лида Нурғәлиева Ш. Бабичтың шиғырҙарын уҡыны һәм музей менән яҡындан таныштырҙы.  Быйыл иһә сара күренекле шағир Шәйехзада Бабич ерендә уҙғарылды.  Республикабыҙҙың бөтә музей хеҙмәткәрҙәре осрашып, бер-береһенең эштәрен күреп, аралашып эшләһен өсөн ошондай семинарҙар ара-тирә үткәрелеп торһа, музейҙар үҫешендә тағы ла бер аҙым булыр ине.
 Дүртөйлө районының Әсән мәҙәниәт йорто һәүәҫкәрҙәре, концерт номерҙары менән сығыш яһап, байрамыбыҙға йәм биреп, күңелдәрҙе күтәрҙе.  Милли әҙәбиәт музейы методисы.  Эльмира   МӘҮЛИЙӘРОВА,  Ш. Бабич исемен йөрөткән был музей 1995 йылдың йәмле  июнь айында шағирҙың тыуыуына 100 йыл тулыу айҡанлы тантаналы рәүештә асыл­ған.  Йыл барышында юғары күрһәткестәргә, уңыштарға ирешкән музей мөдире Наилә Фәрит ҡыҙы музей алдында башҡарған намыҫлы эше, эҙләнеүҙәре өсөн Милли әҙәбиәт музейы директоры Гөлдәр Сабит ҡыҙы Моратованан маҡтау һәм рәхмәт һүҙҙәре, музей филиалдары етәкселәренән яҡшы баһа алды.  Әле бында 300 төп һәм 200-гә яҡын фәнни-ярҙамсы фонд тупланған.   Халыҡ-ара музейҙар көнө айҡанлы, Башҡор­тостандың Милли әҙәбиәт музейы һәм уның биш филиалы – М. Ғафуриҙың Өфөләге Мемориаль йорт-музейы, Дүртөйлө районының Әсән ауылындағы Ш. Бабич музейы, Ҡырмыҫҡалы районының Ибраһим ауылындағы М. Өмөтбаев музейы, Миәкә районының Туҡһанбай ауылындағы Аҡмулла музейы, Белорет райо­нының Асы ауылындағы А. Мөбәрәков музейы хеҙмәткәрҙәре һәр йыл һайын семинарға йыйыла. Әгәр һәр музей етәксеһе уның кеүек бар экспонаттарҙы  һаҡлап ҡына ҡалмай, уларҙы өйрәнеп,  киләһе быуындарға ҡомартҡы итеп ҡалдыр­һа, эҙләнеп, экспонаттар йыйып, фондтарҙы туплаһа, беҙҙең музейҙар тағы ла нығыраҡ үҫер. 