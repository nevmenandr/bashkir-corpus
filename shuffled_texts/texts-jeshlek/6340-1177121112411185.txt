Эште июнгә та­мамлар­ға вәғәҙәләйҙәр. Проекттарҙы бойомға ашырыуға 30 миллион һум аҡса бүленә. Ошо аҡсаға Ағиҙел буйында махсус пляж эшләнеп, унда пандус­тар, һыуға төшөү урындары ла булдырыласаҡ.  Коммерцияға ҡарамаған ойошмаларҙың “Башҡортостан – килешеү һәм үҫеш территорияһы” тип аталған беренсе форумында   үҙәк етәксеһе Наталья Никольскаяға бер миллион һумдан ашыу суммаға сертификат тапшырылған.  Йәшәү сифатын яҡшыртыуға арналған проекттар конкурсында барлығы 137 ойошма ҡатнашып, 52-һе еңеүсе тип табылған.  
“БР туризм үҙәге” коммерция булмаған ойошмаһы, республика бюджетынан субсидия алып, хатта коляскала ултырған инвалидтар ҙа һыу инә алырлыҡ уңайлы урын төҙөргә аҡса бүлгән. Баш ҡалала физик мөмкинлектәре сикләнгән кешеләр өсөн махсус пляж булдырыла. 