Вадим ХӘБИРОВ. Ошонда уҡ йәштәрҙең тормошон әүҙем яҡтыртыусы журналистарҙы бүләкләү тантанаһы ла үтәсәк. 17 – 18 сентябрҙә Өфөлә VI республика йәш журналистар фестивале үтәсәк «Уҡыусы ниндәй гәзитте өҫтөн күрә?» темаһына дискуссия клубы, БР Милли банкыһы вәкиле ҡатнашлығында «Финанс һәм матбуғат» темаһына «түңәрәк өҫтәл» ойоштороласаҡ, мастер-кластар үткәреләсәк.  Рус, башҡорт һәм татар телдәрендә сыҡҡан баҫмалар журналистары айырым – тел һәм стилистика проблемаларын, ә һуңынан бөтәһе бергә гәзит һәм журналдарҙың дизайн мәсьәләләрен тикшерәсәк.
18 сентябрҙә «Таң» ял базаһында БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ, БР Йәштәр сәйәсәте, спорт һәм туризм министрлығы вәкилдәре менән осрашыу үткәрелә.  Фестиваль 17 сентябрҙә Матбуғат йорто алдында ҡуйылған күренекле дәүләт һәм йәмәғәт эшмәкәре, талантлы башҡорт публицисы һәм яҙыусыһы Шәһит Хоҙайбирҙин һәйкәленә сәскәләр һалыуҙан башланасаҡ.  Быйылғы сара Рәсәйҙә иғлан ителгән Йәштәр йылы, ә беҙҙең республикала Йәштәрҙең башланғыстарын яҡлау һәм үҫтереү йылы билдәһе аҫтында үтәсәк.  Сараның программаһы ярайһы уҡ тығыҙ.  Сараны ойоштороусылар – БР Йәштәр сәйәсәте, спорт һәм туризм министрлығы ярҙамында БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ һәм Башҡортостан Журналистар союзы билдәләүенсә, фестиваль йәш ҡәләм оҫталарына бер-береһе менән яҡындан танышырға, тәжрибә уртаҡлашырға, журналистика өлкәһендәге яңылыҡ-тарҙы белергә  һәм абруйлы журна-листар менән фекер алышырға мөмкинлек бирәсәк. Унда республиканың 35 йәшкә тиклемге киң мәғлүмәт саралары вәкилдәре ҡатнашасаҡ.