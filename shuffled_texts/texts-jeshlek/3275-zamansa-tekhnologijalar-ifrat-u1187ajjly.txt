Әлегә был проектта баш ҡаланың 1-се,  32-се, 46-сы поликлиникалары һәм ҡаланың һуғыш ветерандары госпитале ҡатнаша.  Бының өсөн ufa.k-vrachu.ru сайты ла булдырылған. Үҙәккә мөрәжәғәт итеүселәрҙе рус, башҡорт, татар телдәрендә һөйләшкән һигеҙ оператор хеҙмәтлән-дерә.    (347) 246-46-46 телефоны  буйынса махсус үҙәккә шылтыратып йәки Интернет аша табипҡа инеү өсөн ғариза бирһәң, һөҙөмтәлә ауырыуҙың медкартаһы табип өҫтәленә тәғәйен ваҡытҡа барып ятасаҡ.  Бындай эшмәкәрлек үҙен аҡлаһа, киләсәктә ҡаланың бөтә поликлиникалары ла ошондай эш формаһына күсәсәк һәм дауаханаларҙың теркәү пункты эргәһендә, аҙаҡ табип бүлмәһенең ишек төбөндә яртышар көн сиратта торорға тура килмәйәсәк, тип ышанырға ҡала. Т. АМАНОВ. Электрон теркәү – был эшмәкәрлектең башы ғына.  Өфөлә хәҙер сәғәттәр буйы поликлиникаларҙың теркәү пункты эргәһендә сират көтөп тораһы түгел – табипҡа телефон йәки интернет аша яҙылырға мөмкин. 