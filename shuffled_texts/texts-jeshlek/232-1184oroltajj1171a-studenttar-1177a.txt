Номерҙар түбәндәгесә билдәләнде: «Берҙәм Рәсәй» – 1-се, «Ғәҙел Рәсәй» – 2-се, ЛДПР – 3-сө, КПРФ – 4-се. Ә билдәле кешеләрҙән иһә БР Дәүләт Йыйылышы – Ҡоролтайға партия исемлектәре буйынса БР Яҙыусылар союзы рәйесе Рауил Бикбаев, ӨДАТУ ректоры Морат Ғөзәйеров, БР Милли банкы рәйесе Рөстәм Мәрҙәнов, Өфө ҡала Советы башлығы Ирек Ниғмәтуллин, РФ Пенсия фондының БР буйынса бүлексәһе рәйесе Фоат Хантимеров, БДУ ректоры Мөхәммәт Харрасов, ӨДНТУ ректоры Айрат Шаммазов, БДУ-ның Хоҡуҡ институты директоры Олег Полстовалов дәғүә итә.  Нигеҙҙә, улар төрлө кимәлдәге етәкселәр, әммә араларында хаҡлы ялдағылар, эшһеҙҙәр, студенттар ҙа бар.  Парламент һайлауҙарына бер ни тиклем үҙгәрештәр индерелгән.  Һайлау бюллетенендә партияларҙың исемлеге генә түгел,  кандидаттар төркөмөнән биш фамилия ла күрһәтеләсәк.
 Бөтәһе партия   исемлектәрендә 527 кеше, шуларҙың 85-е – ҡатын-ҡыҙ.    С. НИЯЗОВА. Округтар буйынса урынға дәғүә итеүселәр 171 кеше, шуларҙың һигеҙе – ҡатын-ҡыҙ.  2 мартта бер нисә һайлау үтә, шул иҫәптән республика парламентына.  БР Үҙәк һайлау комиссияһы рәйесе Барый Кинйәғолов әйтеүенсә, республика биләмәһендә теркәлгән партияларҙан Парламент һайлауҙарында дүртеһе генә ҡатнашырға теләк белдергән: «Берҙәм Рәсәй», КПРФ, ЛДПР һәм «Ғәҙел Рәсәй».   Әгәр ҙә беҙ элек бер мандатлы округтарҙа ғына 120 депутат һайлаһаҡ, хәҙер яртыһы – бер мандатлы округтар буйынса, яртыһы партия исемлектәре буйынса һайланасаҡ.  Әйткәндәй, БР Үҙәк һайлау комиссияһында партияларҙы һайлау бюллетененең ниндәй номер аҫтында инеүен билдәләү буйынса йәрәбә һалынды. 