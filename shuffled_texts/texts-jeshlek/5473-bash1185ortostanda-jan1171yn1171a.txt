БР Хөкүмәтенең матбуғат хеҙмәте. Янғын хәүефһеҙлеге  режимы саралары комплексына бөтә муниципаль янғын подразделениеларында янғын һүндереүселәрҙең тәүлек әйләнәһенә дежур итеүен ойоштороу, етерлек кимәлдә яғыулыҡ-майлау материалдары, тораҡ пункттарын телефон элемтәһе менән тәьмин итеү һәм янғын һүндереү техникаһын төҙөк тотоу инде.  2010 йылдың 14 майындағы 505-се бойороҡҡа БР Хөкүмәте Премьер-министры Раил Сарбаев ҡул ҡуйҙы.  Бойороҡ автомобиль һәм тимер юлдары эргәһендәге, электр тапшырыу һәм элемтә линияларында, нефть һәм газ үткәргестәрендә янғынға ҡаршы сараларҙы атҡарыу контролен тәьмин итеү мәсьә­ләләренә иғтибарҙы көсәйтә.   Муниципалитеттарға тораҡ пункттарында патруллек итеү маҡсатында хоҡуҡ һаҡлау органдары хеҙмәткәрҙәре, янғынға ҡаршы ирекле формированиелар ағзалары һәм урындағы үҙидара органдары вәкилдәре составында күсмә төркөмдәр ойошторорға кәрәк.   Башҡортостан Республикаһы биләмәһендә янғын хәүефе киҫкен булыу сәбәпле, 2010 йылдың 15 майынан 30  июненә тиклем янғын хәүефһеҙлеге режимы индерелде.   БР Урман хужалығы министрлығына урман массивтарында янғын хәүефһеҙлеген тәьмин итеүгә күҙәтеүҙе  көсәйтергә, урман­дарҙа патруллек итеүҙе ойошторорға ҡушылды.
 Шәхси торлаҡ йорттар хужаларына шәхси ярҙамсы хужалыҡтарын һыу тулты­рылған һауыттар һәм янғынға ҡаршы инвентарь менән йыһазландырырға ҡушылды, усаҡ яғыу, сүп-сар яндырыу ҡәтғи тыйылды. 