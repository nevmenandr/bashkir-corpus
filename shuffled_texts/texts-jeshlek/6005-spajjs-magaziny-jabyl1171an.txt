Спецназ урамда һатып алыусыларҙы ла тота. БР наркополицияһының 
матбуғат хеҙмәте. Спайс һатыуҙан алынған килем көнөнә 500 мең һумға еткән.  Наркополицияның спецназ төркөмө оҙайлы ваҡыт спайс менән асыҡтан-асыҡ сауҙа иткән беренсе ҡатта урынлашҡан ике бүлмәле фатирҙы штурмлағанда бар халыҡ туҡтап, таң ҡалған.  Өфөнөң Черниковка биҫтәһендә тыйылған хуш еҫле тәмәке ҡатнашмалары менән һатыу итеүсе ҙур магазиндың эшмәкәрлеге туҡтатылған.  Роман ПОКОТИЛО. Уны һатыуҙан килгән килем 400 мең һум самаһы булыр ине.  Шулай уҡ тыйылған тәмәкене һатыуҙан йыйылған 300 мең һум аҡса тартып алына.  Наркополиция үҙҙәренең «Ышаныс телефоны»на магазин эшмәкәрлеге тураһында хәбәр итеүселәргә рәхмәт белдерә.  Ағыулы матдә менән һатыу итеүҙең бик ҡыҙыу барыуын тәҙрә төбөндә өйөлөп ятҡан аҡса ла дәлилләй.   Әммә махсус әҙерлекле оперативниктарға был ҡаршылыҡмы ни инде?!  Кешеләрҙең заман афәтенә битараф булмауы, уға ҡаршы көрәшкә үҙ өлөшөн индерергә тырышыуы һөйөндөрә.
  Шулай итеп, Азатлыҡ урамында урынлашҡан «Relax Energy» магазинында санкцияланған тентеү үткәргәндә наркополиция 500 ҡап тәмәке ҡатнашмаһы таба, уларҙың 170 ҡабында наркотик матдәләр булыуы асыҡлана.  Магазин директоры көн һайын спайс партияһы килтереп торған.  Һатыусының әйтеүенсә, һатып алыусылар кис көнө, бигерәк тә ял көндәрендә күбәйә икән.  Йәш кенә һатыусылар бәҙрәфтә йәшенмәксе булған.  Шуны ла билдәләү урынлы: һуңғы ваҡытта шылтыратыусылар һаны арта, улар биргән мәғлүмәт буйынса мәк, киндер үҫкән ерҙәр асыҡлана, енәйәтселәр тотола, наркопритондар юҡ ителә. 