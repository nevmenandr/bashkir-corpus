Редакция коллективына ижади уңыштар, һаулыҡ, бәхет теләйем.
 Үҙебеҙҙең Белорет районы һәм ҡалаһы тормошо, хәл-ваҡиғалары, кешеләре, яңылыҡтары тураһында даими яҙышып торҙом һәм яҙышам.  Нурулла МИҺРАНОВ,
почетлы ветеран. «Йәшлек» гәзитен «Ленинсы» заманынан уҡ бер битен дә ҡалдырмай уҡып барам.  Ғөмүмән, йәштәр баҫмаһы бик ҡыҙыҡлы, фәһемле.
«Йәшлек» иғлан иткән һәр уйында, конкурста ҡатнашып торам.  Уйға һалырҙай, фекер йөрөтөрҙәй мәҡәләләрҙе хәтергә һалып, һорауҙары булһа, яуап ҡай­тарыр­ға әҙерләнәм.  Сәбәбе – үҙең ҡатнашһаң, гәзит ҡыҙығыраҡ була.  Шуға күрә «Йәшлек»те үҙ балам кеүек күрәм.  «Ленинсы» гәзитенең исемен үҙгәртеү тураһында хәбәр ителеп, уның яңы исеменә конкурс иғлан ителгәс, мин «Йәшлек» исемен тәҡдим иттем.  Күпмелер ваҡыттан һуң йәштәр баҫмаһы ошо исем менән донъя күрә башлағас, ҡыуанысымдың сиге булманы.  Йылдың тәүге яртыһына иғлан ителгән «Йәшлек»-фараз»да ҡатнашып, еңеүемә тағы ла бер шатландым.  Гәзит килеү менән, күҙлек кейә һалып, тәүге битенән аҙағына тиклем бер тында уҡып сығам.  Ә уның менән хеҙмәттәшлек итеүемә 50 йылдан ашыу. 