Борос сығышы менән – Көньяҡ Американан.  Организмды С, А һәм Р витаминдары  менән тәьмин итеү өсөн тәүлегенә 30 – 60 грамға тиклем яңы  йыйылған борос ашарға кәрәк.  Уларҙы йыш, әммә аҙ ғына  дозала индерәләр. Татлы борос С витаминына бай, ул боростоң  өлгөрөүенә ҡарап туплана бара, ә артыҡ өлгөрөп киткәндә иһә уның миҡдары  кәмей.  35  градус эҫелектә сәскәләре насар емешләнә һәм ҡойола. Борос – бер йыллыҡ үҫемлек, ә  бына өйҙә дүрт  йылға тиклем  үҫә ала.  Орлоғо 13 градустан түбән булмаған температурала шыта,  тик  айырыуса   әүҙем шытым – 22 – 25 градуста.  Ул йылылыҡ яратыусы үҫемлек.  Ҡырау төшһә, үҫемлек һәләк була.  Ҡыш көнө иһә  витаминдарының тәүлек нормаһын 100 грамм консерваланған борос алмаштыра ала. Бороста  23 процентҡа тиклем А витамины ла (каротин) бар.  Был йәшелсә  – Р витамины сығанағы, ҡан капиллярҙарын нығыта  һәм организмда аскорбин кислотаһы тупланыуға булышлыҡ итә. Ҡояшлы көндә үҫемлеккә – 20 – 30, төнөн 15 – 18 градус температура кәрәк.  Борос тупраҡ һәм һауаның дымлылығына талапсан.  Яҡтылыҡ етмәгәндә уның сәскәһе һәм емештәре ҡойола, япраҡтары  һарғая, аҡрыныраҡ үҫә, ҡайһы саҡта  сәскә лә атмай. Борос өсөн  тарҡалған органик матдәләргә бай еңел тупраҡ яҡшы. Үҫемлек яҡтылыҡҡа ныҡ  талапсан.  Дымлылыҡ юғары булғанда сәскәһе насар  һеркәләнә, үҫемлек бәшмәк ауырыуы  менән зарарлана, түбән дымлылыҡ  япраҡтарының ҡойолоуына килтерә.  Уның ике төрө – татлыһы һәм  әсеһе барлығы билдәле.  Борос йәшелсә аштарының хуш еҫен, тәмен һәм  туҡлыҡлылығын арттыра.  Борос ашламалар  индереүгә һиҙгер. 