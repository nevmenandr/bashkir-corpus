    С. НИЯЗОВА. Артабан төрлө эшлекле конгрестар, бизнес-форумдар үткәреү, тауҙарҙа элиталы йорттар төҙөү планлаштырыла.  3 - 4 йондоҙло ҙур ҡунаҡхана комплекстары төҙөү өсөн Европа, Ҡытай, Япония, Ҡаҙағстан һәм Рәсәйҙән  инвесторҙар йәлеп итеү күҙаллана.  Шулай уҡ атта, саңғыла йөрөү, һыу маршруттарын  үҫтереү ҙә ҡаралған.  
«Урал» туристик зонаһы - Башҡортостандың уникаль инвестицион тәҡдиме.  Башҡортостанды халыҡ-ара презентациялау сиктәрендә Парижда ЮНЕСКО-ның штаб-квартираһында 2007 - 2017 йылдарға иҫәпләнгән «Урал» туристик зонаһын үҫтереү программаһы тәҡдим ителде.  
 Туристик индустрияны, курорттар, шифаханалар селтәрен, спорт ҡоролмаларын, Башҡортостан тәбиғәтенең матурлығын демонстрациялау рус, француз, инглиз телдәрендә алып барылды.  Перспективала - сана-бобслей трассаһы һәм трамплиндар төҙөү.  Тауҙарҙың, күлдәрҙең  күплеге, тәбиғәтенең матурлығы, климатының йомшаҡлығы туристик бизнес өсөн ҙур мөмкинлектәр аса.  Ғаиләләр, йәштәр, балалар һәм оло йәштәгеләрҙең ялын ойоштороуға, сәләмәтлеген нығытыуға ҙур иғтибар бирелә.  Халыҡ-ара статусҡа заманса спорт үҙәктәре, донъя стандарттарына яуап биреүсе ҡунаҡханалар төҙөү, автомобиль һәм һауа юлдары селтәрен үҫтереү иҫәбенә өлгәшеү күҙаллана.  Программманы тормошҡа ашырыу республика тәбиғәтен халыҡ-ара кластағы ял һәм туризм зонаһына әүерелдереү мөмкинлеге бирәсәк.  Проекттың маҡсаты - республика биләмәһендә турист-рекреацион тибындағы айырым иҡтисади зона булдырыу, Көньяҡ Уралдағы төрлө миҙгелдәге ял һәм спорт төрҙәренә махсуслашҡан туризмды үҫтереү. 