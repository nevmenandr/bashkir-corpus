Зифа ФӘТХУЛЛИНА. Күптән түгел улар халыҡ күп йөрөй торған урында – муниципаль баҙар территорияһына ингән ерҙә яҙылыу пункты асты. Өлкән йәштәге кешеләр беренсе сиратта ейән-ейәнсәренә  ниндәй файҙалы һәм ҡыҙыҡлы баҫмаларға яҙылып булыуы менән ҡыҙыҡһынды, йәштәр һәм балалар баҫмаларына яҙылырға теләк белдерҙе.  Балалар, йәштәр республика баҫмаларына, райондың «Ауыл таңдары», «Мираҫ» гәзиттәренә айырыуса иғтибар бирелде.  Һөҙөмтәлә был көндө район үҙәгендә генә 157 кеше гәзит-журналға яҙылды.  Әлеге көндә милли матбуғат баҫмаларына яҙылыу дауам итә.
 Баҡалы районы. Почтальондар Ирина Яковлева, Айгөл Минушина, Диләрә Батыргә­рәева, элемтә бүлексәһе начальнигы урынбаҫары Ольга Кузьмина һәм бүлексә начальнигы урынбаҫары Ольга Артемьева халыҡты баҫмалар, уларға яҙылыу  хаҡы менән таныштырҙы, квитанция тултырырға ярҙам итте.  Баҡалы районының почта хеҙмәткәрҙәре икенсе ярты йыллыҡҡа милли матбуғат баҫмаларына яҙылыу буйынса әүҙем эш алып бара.  Реклама плакаттары менән биҙәлгән «Рәсәй почтаһы» машинаһы баҙарға килеүсе­ләрҙең иғтибарын алыҫтан уҡ йәлеп итте. 