Был – эш башлап торған кисәге студент өсөн ярайһы ҙур сумма.  
«Ауыл табибы» программаһын киләһе йылда ла дауам итеү күҙаллана.  Думаға Башҡортостандан һайланған депутат,  парламенттың Һаулыҡ һаҡлау буйынса комитеты ағзаһы Сәлиә Мырҙабаева белдереүенсә, «Берҙәм Рәсәй» партияһы тәҡдиме буйынса компенсация биреү өсөн медицина хеҙмәткәрҙәренең йәше 45 йәшкә тиклем арттырыласаҡ.  Белеүегеҙсә, программаға ярашлы, ауылда эшләргә теләүсе йәштәргә бер миллион һум күләмендә бер тапҡыр дәртләндереүсе компенсация түләнә.  Йәш белгестәрҙе ауыл еренә эшкә йәлеп итеүгә йүнәлтелгән «Ауыл табибы» программаһы менән 2012, 2013 йылдарҙа 35 йәшкә тиклемге 12 мең табип файҙаланған.  Быйыл был һан тағы ла алты меңгә артырға тейеш.   Һөҙөмтәлә ауыл да табиплы була, белгескә лә аяғына ныҡлы баҫырға әлеге миллион һум булышлыҡ итә.   Был  РФ Дәүләт Думаһы де­путаттарының икенсе уҡыуҙа ҡабул иткән «2015 йылға һәм 2016, 2017 йылдарҙың план осорона Феде­раль мотлаҡ медицина страховкалау фонды бюджеты ту­раһында»ғы федераль закон проектында ҡаралған. Ауылға, ҡасабалар­ға йәш табиптарҙы ҡайтарыу өсөн 2015 йылда 3,2 миллиард һум аҡса бүлеү ҡаралған. 