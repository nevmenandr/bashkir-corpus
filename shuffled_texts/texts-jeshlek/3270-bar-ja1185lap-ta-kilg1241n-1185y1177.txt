Киләсәктә сит илдәр буйлап сәйәхәт итергә, шул тарафтарҙа йәшәүсе милләттәштәребеҙҙең  көнкүреше менән танышырға теләй. Төплө, аныҡ маҡсаттар менән йәшәгән ҡыҙҙың ҙур уңыштарға ирешеүенә шигем юҡ. БДУ-ның башҡорт филологияһы һәм журналистика факультетының 3-сө курсын  тамамлаған Альбина немец телен дә өйрәнә.  Аждаһа йылының Үлсәү йондоҙлоғо аҫтында, көҙҙөң алтын төҫкә мансылған мәлендә донъяға килгән Альбинаға тәбиғәт һылыулыҡты йәлләмәгән.  Тышҡы матурлығы менән генә түгел, эске донъяһының йәмлелеге менән дә күңелдәрҙе арбай ул.  Тырыш ҡыҙ уҡыуҙа ла һынатмай.  Һеҙ һүрәттә күргән мөләйем ҡыҙ – Көйөргәҙе районының Яҡшембәт  ауылынан Альбина Бикмаева. БДУ студенты. Яҡындары, дуҫ-иштәренә ярҙам ҡулы һуҙырға, күңеле төшкәндәрҙең рухын күтәрергә һәр саҡ әҙер. Күҙҙәренән нур сәселгән, йөҙөндә ҡояш уйнаған ҡыҙға һоҡланмау мөмкин түгел.  Гөлсәсәк ТОРОМТАЕВА,