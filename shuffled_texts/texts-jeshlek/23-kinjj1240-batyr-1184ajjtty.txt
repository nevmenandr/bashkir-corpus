Уның авторы Өлфәт Ҡобағошов был эшкә биш йыл ғүмерен арнай һәм уны тормошоноң төп хеҙмәте тип һанай. РФ Федерация Советы ағзаһы Рәмил Исҡужин, һәйкәл асыу тантанаһында сығыш яһап, Крәҫтиәндәр һуғышы ваҡиғаларынан һуң өс быуаттан ашыу ваҡыт үтһә лә, халыҡтың тарихты онотмауын, батырҙарын хәтерләүен һәм яратыуын билдәләп үтте.  А. ТАПАҠОВ. 

     Көйөргәҙе районы муниципаль районы хакимиәте башлығы Әхәт Ҡотләхмәтов Ватан тарихы өсөн ғорурлыҡ тойғоһо тәрбиәләүҙең әһәмиәтен билдәләне, күп милләтле халыҡтарыбыҙҙы илебеҙҙең үткәне бәйләүен һәм үткәнһеҙ лайыҡлы киләсәк төҙөп булмағанлығын һыҙыҡ өҫтөнә алды. Республикабыҙҙың Көйөргәҙе районы үҙәге Ермолаево ауылында Емельян Пугачевтың көрәштәше, 1773 – 1775 йылдарҙағы Крәҫтиәндәр һуғышы башлыҡтарының береhе Кинйә Арыҫлановҡа тантаналы рәүештә һәйкәл асылды.  Скульптура район үҙәгенең төп майҙанында – хакимиәт йорто һәм мәҙәниәт һарайы ҡаршыһында урынлашҡан.  Башҡорт батырына һәйкәл асыу тантанаһының Ермолаево ауылында үткән «Президентты хупла!» акцияһы менән тап килеүе айырыуса әһәмиәтле булды.
 Кинйә Арыҫлановҡа һәйкәл булдырыу проектын тормошҡа ашырыу Марс Юлбарисов етәкләгән «Кинйә Арыҫланов фонды» ярҙамында башҡарыла. 