Ауыл уҡытыусыларына торлаҡ-коммуналь хеҙмәттәре өсөн бирелә торған компенсация ун көн эсендә түләнәсәк, тип белдерҙе БР Хөкүмәте Премьер-министры Р. Сарбаев.  2010 йыл башына был түләүҙәр буйынса 289 млн  һум бурыс барлыҡҡа килгән. Компенсация алыусылар һаны ла 46111-ҙән 48918 кешегә артты, һөҙөмтәлә муниципаль һәм ҡала бюджеты был сумманы түләй алмай.  
«Ауыл ерендә йәшәүсе һәм эшләүсе белгестәргә социаль ярҙам тураһында» БР законына үҙгәрештәр ауыл уҡытыусыларына түләнгән коммуналь хеҙмәттәргә компенсация күләменең биш тапҡырға артыуына килтерҙе – элекке 117 һумдан 711 һумға тиклем. 