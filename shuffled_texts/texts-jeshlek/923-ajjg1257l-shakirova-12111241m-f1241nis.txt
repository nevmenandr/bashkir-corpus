Ҡушылып үҫкән ҡуш ҡайындар кеүек, Бәхет күлдәрендә йөҙөгөҙ. Тыуыр таңдарығыҙ – аяҙ, көндәрегеҙ – ҡояшлы, төндәрегеҙ – айлы, мөхәббәтегеҙ – ҡайнар, үтер юлдарығыҙ – һикәлтәһеҙ, ҡорған ғаиләгеҙ татыу, ырыҫлы булһын! Зәңгәр күлдә йөҙгән пар аҡҡоштай Ҡәҙерлеләребеҙгә алдағы тормош юлында ҡоростай ныҡлы һаулыҡ, аҡ бәхеттәр, оҙон ғүмер, бер-берегеҙгә булған ҡайнар мөхәббәтегеҙҙе һүрелдермәй, пар күгәрсендәр кеүек гөрләшеп, ата-әсәйегеҙҙе ҡыуандырып, туғандарығыҙҙы ихтирам итеп йәшәүегеҙҙе теләйбеҙ.  Бергә үтһен тормош юлығыҙ.  Әбйәлил районының Салауат ауылы һылыуы Айгөл Рәүеф ҡыҙы ШАКИРОВА менән Байым ауылы егете Фәнис Фәрит улы МОСТАФИНДЫ законлы никахтары айҡанлы ихлас күңелдән ҡайнар ҡотлайбыҙ.  Иң изге теләктәр менән – Мостафиндар, Миңлебаевтар, Әбдрафиҡовтар, Йосоповтар, Дауытовтар, Рәхимовтар, Шакировтар һәм барлыҡ туғандарығыҙ.