Земфира БАЙБУЛДИНА, Башҡортостандың атҡаҙанған артисткаһы:

– «Йәшлек» – йәштәрҙең тормошо менән йәшәгән гәзит ул.  Гәзиткә «Йәшлек» тигән матур исем юҡтан ғына бирелмәгән бит.  Тормош еңел генә түгел.  Шуға ла йәш ҡалам, һәр ваҡыт матур, серле, аҡыллы булам тиһәң, «Йәшлек»те уҡыр­ға кәрәк!  «Йәшлек» ошо юҫыҡта матур мәҡәләләре, ихласлығы, кәрәк саҡта аҡыллы уҫаллығы менән дә алдыра! Шуға ла һиңә ярҙам итергә торған сараларҙан баш тартмаһаң – уңырһың! Унда республиканың көнитмеше сағыла, кәңәштәр бирелә, теге йәки был мәсьәләне сисеү юлдары күрһәтелә.  Ни тиһәң дә, матбуғаттың төп йүнәлеше – халыҡты рухи яҡтан тәрбиәләү.  Йәштәр баҫмаһы, милләтебеҙҙең рухи ҡиммәттәрен күҙ уңында тотоп, заманға яраҡлашып эшләй – был бик мөһим. 