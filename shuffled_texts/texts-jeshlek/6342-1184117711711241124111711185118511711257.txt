Хәҙер намыҫы таҙа булмаған һәр чиновник дүшәмбене икеләтә ҡыйынлыҡ менән ҡаршылай, сөнки был көндө сайт яңыртыла.  Бында ҙур коррупция күренештәрен генә түгел, ә бәләкәйерәктәрен дә табырға мөмкин: кемдер хөкүмәт автомобилен үҙ мәнфәғәтендә файҙаланған, кемдер һалым түләүселәр иҫәбенә төшкө аш ашаған... Сайттың апрель айында эшләй башлауы юҡҡа түгел – май байрамдары яҡынлаша.  Был мәлдә чиновниктарҙың ҡулы айырыуса тиктормаҫҡа әйләнә икән. Ҡытайҙар “оҙон ҡуллы” хөкүмәт эшмәкәрҙәренән бик ялҡҡан һәм уларға ҡаршы көрәшеүҙең тағы бер ысулын уйлап тапҡан. 