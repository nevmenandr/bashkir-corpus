Әгәр минең ҡоломдоң йөрәге донъя эштәре менән тулһа, уның йөрәген маҡтаулы мәшәҡәттәр менән тултырырмын, үлемде онотторормон, бөтә байлығы менән һынармын һәм һуңынан унан мәхрүм ҡылырмын.  Эй, Әҙәм балаһы!  Донъя тормошо өсөн шатланма, һин мәңгелек түгелһең.  Һинән – насарлыҡтарҙан ғәфү үтенеү, минән ғәфү итеү.  Ғилемде эҙлә, ул һине йәннәт юлына баҫтырыр.  Һинән – ауырлыҡҡа сабыр итеү, минән ярҙам биреү.  Һинән – ниғмәттәремә шөкөр, минән ризығымды арттырыу.  Фәҡирҙәрҙе был донъяла хөрмәтләмәйҙәр, теге донъяла хөрмәт күрһәтәләр.  Фәҡирлегеңде ҡайғыртма, ул һинең өҫтөңдә тамға түгел.  Һинән – доға, минән ҡабул итеү.  Эй, Ғимран улы Муса!  Был донъяла ғына ҡәҙерле, әхирәттә хурлы байлыҡҡа шатланма.  Һинән – тәүбә, минән ҡабул итеү.  Аллаһы Тәғәлә итәғәтенә сабыр бул, сөнки ул һәр бер ауырлыҡҡа ярҙамсы булып тора.  «Эй, Әҙәм балаһы!  Әгәр минең ҡоломдоң йөрәге теге донъя мәшәҡәттәре менән тулһа, уның әhәмиәтен ғибәҙәттә эшләрмен, ҡолдарымды уларға  хеҙмәткә ебәрермен, уның йөрәген рухи байлыҡ менән тултырырмын һәм тәненә еңеллек бирермен». Өмөтөңдө Аллаһ рәхмәтенән өҙмә, Аллаһ рәхимле һәм ғәфү итеүсе.  Бел, фәҡирлектән ҡурҡыу – Аллаһы тураһында насар уйлауҙыр. Гонаһ эшләүселәрҙең йәһәннәм утына алып барған эштәрен ташла. 