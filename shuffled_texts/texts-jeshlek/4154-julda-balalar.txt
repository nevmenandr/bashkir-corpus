БР Хөкүмәте Премьер-министры урынбаҫары, мәҙәниәт һәм милли сәйәсәт министры Илдус Илешев рәйеслегендә уҙған ултырышта,  балаларҙың юл-транспорт фажиғәһенә юлығыуын булдырмау муниципалитеттар етәкселәре менән ЮХХДИ хеҙмәткәрҙәренең тығыҙ хеҙмәттәшлегендә ойошторолорға тейеш, тигән тәҡдим яңғыраны.
 – Быйыл 8 айҙа Рәсәйҙә 16 йәшкә тиклемге балалар ҡатнашлығында 13366 юл-транспорт ваҡиғаһы булған, – тине Илдус Илешев, –  587 бала һәләк булған, 12779-ы йәрәхәттәр алған.  Эске эштәр министрлығы ЮХХДИ идаралығының БР буйынса начальнигы вазифаһын башҡарыусы Александр Рымарь әйтеүенсә, республикала балаларҙың юл фажиғәләренә тарыу осрағын кәметеү буйынса байтаҡ маҡсатлы эш алып барыла.  Автоинспекция хеҙмәткәрҙәре тарафынан аңлатыу эше лә алып барыла, лекциялар уҡыла, юл-патруль белгестәре ата-әсәләр йыйылыштарында ла ҡатнаша.   Башҡортостанда 271 автоһәләкәттә 15 бала үлгән, 267-һе зыян күргән. Республика буйынса төрлө конкурстар, слеттар, юл хәрәкәте ҡағиҙәләренә өйрәтеүсе майҙансыҡтар төҙөлөүе лә аңлатыу эшен яйға һалыу мөмкинлеге бирә.

«Башинформ». БР Хөкүмәтендә Бәлиғ булмағандар һәм уларҙың хоҡуҡтарын яҡлау эше буйынса комиссияның ултырышы үтте. Был юҫыҡта балалар учреждениелары, балалар күберәк йыйылған ерҙә юл-патруль хеҙмәте эшләй, мәктәптәрҙә дәрестәр тамамланған мәлдәрҙә офицер составының эше ойошторолған. 