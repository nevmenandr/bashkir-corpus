Был тәртип быйылдан уҡ индерелә башлаясаҡ.  Бөгөн ул илдә органдарҙы күсереп ултыртыу буйынса операцияға 8 мең кеше мохтаж.   Бөйөк Британия Премьер-министры Гордон Браун дауаханаларға унда донъя ҡуйған пациенттарҙың органын берәүҙән дә рөхсәт алмайынса трансплантация өсөн файҙаланырға мөмкинлек биргән ҡарарҙы «үткәргән».  Шулай итеп, әгәр кеше тере сағында уҡ үҙен Милли донорҙар реестрынан һыҙып ташлатырға теләген белдермәһә, трансплантацияға мәрхүмдең туғандары ла ҡаршы булмаһа, мәрхүмдең органдарын күсереү тураһында «ризалыҡ презумпцияһы» индерелә. Тәҡдимен аҡлап, Премьер-министр: «Яңы система меңәрләгән кешене ҡотҡарырға ярҙам итер ине», – тип белдергән.  Йәмәғәт ойошмаларының күпселеге яңы сараға ҡырҡа ҡаршы. Яңы закон киләһе биш йылда уҡ бындай операцияларҙы икеләтә арттырыр, тип өмөт итәләр. Инглиздәрҙең үҙ тәндәренә хужа булыу хоҡуғын сикләмәкселәр. 