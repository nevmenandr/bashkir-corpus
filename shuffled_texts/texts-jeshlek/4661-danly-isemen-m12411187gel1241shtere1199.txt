Сибай ҡалаһы башҡорттары ҡоролтайы башҡарма комитеты ла был эшкә әүҙем ҡушылды, «түңәрәк өҫтәл» үткәрҙе һәм халыҡҡа мөрәжәғәт ҡабул итте.   Ул сибайҙарға ғына тәғәйенләнһә лә, милләттәштәребеҙ һәр кем үҙенә ҡабул итә ала.  2008 йылда Санкт-Петербург дәүләт университетында Әхмәтзәки Вәлиди исемендәге Төрки тикшеренеүҙәр үҙәге асылды.  Әхмәтзәки Вәлидиҙең шәхесен яҡлау маҡсатында уның исеменә бысраҡ һибеүгә битараф булмағандар төрлө саралар ойоштора, һөйләшеүҙәр алып бара.  Өфө, Ташкент, Баҡыла уның исемен йөрөткән урамдар бар.  Ғалим һәм йәмәғәт эшмәкәренең исемен мәңгеләштереү йәһәтенән Сибай, Ишембай ҡалаларында, Темәстә бюст ҡуйылған.  1992 йылда Өфөләге республика Милли китапханаһына Әхмәтзәки Вәлиди исеме бирелде.