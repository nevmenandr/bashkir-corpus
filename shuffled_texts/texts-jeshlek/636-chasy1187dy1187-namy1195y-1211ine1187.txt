Үҙаллылыҡҡа, дисциплинаға, коллективта йәшәргә, кешене айыра белергә өйрәткән әрме мәктәбен үткәндәренә һис тә үкенмәй егеттәр.  Часть командирынан лайыҡлы Ватан һаҡсыһы тәрбиәләгәнгә рәхмәт хаттары алған ата-әсәләре лә улдары өсөн ғорурлыҡ тойғоһо кисерәлер.  «Үҙендә ныҡлы характер тәрбиәләгән, спортты яратҡан, күндәм холоҡло егеттәргә Ҡораллы Көстәрҙә хеҙмәт итеүе ауыр түгел.  Яҡшы сәләмәтлек тә мотлаҡ.   Алкин ҡасабаһында урынлашҡан 297-се зенит-ракета бригадаһында хеҙмәт иткән Стәрлетамаҡ егете Виталий Крадинов (уңда) менән Ҡырмыҫҡалы районының Ҡарлыман ауылы егете  Фаил Килмәков хәрби часта өлгөлө хеҙмәте менән айырылып торған һалдаттар рәтендә.  Физик яҡтан көслө  һәм рухи яҡтан тотороҡло, түҙемле булғандарға тормошта ла еңел буласағына инана егеттәр.    Виталий менән Фаилгә хеҙмәт итергә күп тә ҡалмаған инде.  Часыңдың намыҫы – һинең намыҫың. Уҡыуҙы тамамлап, ҡулға диплом алғас та, эш башлағансы хеҙмәт итеп ҡайтырға кәрәк, тигән ныҡлы ҡарарға килгәйнек инде», – ти улар.  Ни тиклем генә ауыр булмаһын, хәрби бурыстарын намыҫ менән үтәүҙәренә, әрме хеҙмәтендәге һынауҙарҙы ысын ир-егеттәрсә күтәрә белеүҙәренә күңелдәрендә ғорурлыҡ та йөрөтә улар.  Виталий Стәрлетамаҡ физкультура академияһын тамамлағандан һуң әрме  хеҙмәтенә алынһа, Фаил Өфөләге йылға училищеһында судно йөрөтөүсегә уҡыған.  Уларҙың фекеренсә, хәрби хеҙмәттә булыу үҙен ысын ир-егет тип һанаған кешегә мәртәбә генә өҫтәй.  Виталий хеҙмәтен Тоцк ҡалаһында башлаһа, Фаил Силәбенең Сыбаркүл ҡасабаһында бер йыл хеҙмәт иткәндән һуң Алкинға күсерелгән.  З. ЙӘҺҮҘИНА. Автор фотоһы.