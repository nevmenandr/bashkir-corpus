Воронеж тегенселәре Сысҡан йылын үҙенсәлекле мода күрһәтеүҙән башлаған.  Улар урындағы зоопарктың кимереүселәре өсөн киске күлдәктәр теккән.  Ә модельерҙар: «Тормошта ниндәй генә «ҡомаҡ»тарҙы кейендерергә тура килмәй, былары иһә тыңлаусан, кәңәш биреп тә йонсотмай», – тип аңлатма биргән. Беренсе тапҡыр шундай матур күлдәктәрҙә сығыш яһаусы сысҡандар ырыуының һылыуҡайҙары ла тамашанан ҡәнәғәт ҡалған. 