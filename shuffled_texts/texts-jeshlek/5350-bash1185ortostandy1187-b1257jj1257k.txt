1940 – 1945 йылдарҙа  Башҡор­тостандың колхоз һәм совхоздары дәүләткә 160 млн бот иген, 980 мең центнер ит һәм бүтән аҙыҡ-түлек тапшыра. 364 яңы завод, фабрика һәм цех сафҡа инә.  Көнбайыш өлкәләрҙән  эвакуацияланған 278 мең кеше Башҡортостанға килеп һыйына.
1941–1942 йылдарҙың ҡышында, формалашҡан дөйөм ғәскәрҙәрҙән (Салауат Юлаев исемендәге башҡорт танкыларға ҡаршы истребитель полкы, Львов миномет полкы, Брест уҡсылар дивизияһы, Невель уҡсылар дивизияһы, Перекоп уҡсылар дивизияһы һ.б) тыш, ике Башҡорт кавалерия дивизияһы (112-се һәм 113-сө) ойошторола.  1941–1944 йылдар­ҙа фронтҡа 470 мең йылы кейем, 360  вагон посылка ебәрелә.  Тегеү  һәм аяҡ кейеме фабрикалары хәрбиҙәр өсөн өҫ һәм аяҡ кейемдәре әҙерләй.  1941–1943 йылдарҙа Фәндәр академияһы, Украина ССР-ның яҙыусылар, композиторҙар, рәссамдар союздары, бер нисә юғары уҡыу йорто Өфөлә була.  Бөйөк Ватан һуғышы йылдарында Башҡортостан Рәсәйҙе ҡорал, аҙыҡ,  яғыулыҡ, һалдаттар менән тәьмин итеүсе төп төбәктәрҙең береһе була.
1941–1942 йылдарҙа БАССР-ҙа йөҙгә яҡын эвакуацияланған завод һәм фабрика, тиҫтәләгән госпиталь, әллә күпме үҙәк хужалыҡ һәм дәүләт органдары урынлаштырыла.  Белорет металлургия комбинаты танк һәм артиллерия заводтары өсөн ҡоростоң ныҡлы сортын сығарыу ысулын үҙләштерә.  танк колонналары, «Өфө», «Александр Невский», «Полководец Суворов», «Салауат Юлаев» бронепоездары төҙөлә.  Һуғыш башланыу менән республика сәнәғәте оборона продукцияһы сығарыуға күсә.  Һуғыш тамамланыуға республика сәнәғәте 1940 йылға ҡарағанда 2,6 тапҡыр­ға күберәк продукция сығара башлай.   Ил алдындағы лайыҡлы хеҙмәте һәм күрһәткән батырлыҡтары өсөн 1 меңгә яҡын эшсе, инженер-техник, 300-ҙән ашыу ауыл эшсәне һәм республиканан фронтҡа алынған 200 меңдән ашыу һалдат орден һәм миҙалдар менән бүләкләнә.  Биш миллион тоннанан ашыу нефть табыла, уны эшкәртеү 1,5 тапҡырға үҫә.  
1944 йылдың июне аҙағына тиклем республика фронтҡа 559,6 мең һалдат, шул уҡ йылдың аҙағына тиклем 5 меңдән ашыу автомобиль, 750 трактор, 71 мең ат, 13 мең ылау һәм аҙыҡ-түлек оҙата. Марганец һәм боксит рудаларын, никель, кобальтты эшкәртеү үҫешә.  Был аҡсаға «Башҡорт истребителе», «Башҡортостан комсомолы», «Башҡортостан нефтсеһе», «Белорет металлургы» авиаэскадрильялары, «Башҡортостан уҡытыусыһы», «Башҡортостан пионеры» һ.б.   261 Башҡортостан  кешеһе Советтар Союзы Геройы исеменә лайыҡ була (шул иҫәптән Муса Гәрәев – ике тапҡыр),  35 һалдат – Дан орденының тулы кавалеры. Нефть эшкәртеүсе заводтар һуғыш машиналары өсөн юғары  сифатлы яғыулыҡ етештерә.  Урындағы сәнәғәт предприятиеларында, промыслалар кооперацияларында төрлө хәрби кәрәк-яраҡ, арбалар, саналар әҙерләйҙәр.  Өфө паровоз ремонтлау, Белорет металлургия заводтарында авиация бомбалары, снаряд һәм мина корпустары эшләнә.  Түбәнге-Троицк буҫтау фабрикаһы хәрби кейемдәр өсөн туҡымалар етештерә.  Һуғыш ваҡытында авиация моторҙары, станоктар эшләү, электр химияһы, химия сәнәғәте кеүек яңы сәнәғәт тармаҡтары барлыҡҡа килә.  Республикабыҙ эшсәндәре илебеҙҙең Оборона фондына 250 миллион һумға яҡын аҡса индерә.  Баш­ҡортостан фашист оккупацияһынан зыян күргән Украинаның Ворошиловград өлкәһе, Рәсәйҙең Ростов, Курск, Смоленск, Воронеж өлкәләре халҡына матди ярҙам күрһәтә.  