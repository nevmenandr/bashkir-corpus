Башҡортостан Хөкүмәте Премьер-министры Раил Сарбаев, аграр секторға ауыл хужалығы техникаһын һәм эшкәртеүсе ҡорамалдар һатып алыуға бюджет субсидияһы менән генә түгел, ә етештергән продукцияһын һатыу өсөн уңайлы шарттар булдырыу юлы менән дә ярҙам күрһәтеләсәк, тип хәбәр итте Өфөнөң  «Колхоз баҙары» сауҙа комплексында асылған  яңы ит павильонын ҡарағанда.

–  2009 йылда ауыл хужалығы етештереүселәренә һатыу урындары бушлай биреләсәк баҙарҙар төҙөләсәк.  Ауыл йәшәгәндә, ҡала ла, республика ла, Рәсәй ҙә йәшәйәсәк, – тине ул сығышында, республика Президентының  һүҙҙәрен ҡабатлап.
 Раил Сарбаев һәм уны оҙатып йөрөүсе БР Хөкүмәте Премьер-министрының беренсе урынбаҫары, ауыл хужалығы министры Шамил Вахитов, БР тышҡы иҡтисади бәйләнеш, сауҙа һәм эшҡыуарлыҡ министры Борис Колбин һәм Өфө ҡалаһы ҡала округы хакимиәте башлығы Павел Качкаев «Колхоз баҙары» сауҙа комплексы районындағы ер аҫты автопаркингын да ҡараны.  
«Башинформ». Үҙҙәрендә етештергән продукцияларын алып килеп һата алһын өсөн бөгөн Өфөлә генә 50 гектар тирәһе ер майҙаны ауыл етештереүселәренә тәғәйенләнгән сауҙа комплекстары төҙөү өсөн биреләсәк.  Республика халҡының 40 проценттан ашыуырағы ауыл ерендә йәшәй һәм ал-ял белмәй эшләй. 