Яңы уполномоченный «баланың хоҡуҡтарын боҙған осраҡта һәр бала ҡайҙа мөрәжәғәт итергә кәрәклеген белһен өсөн», шулай уҡ «ата-әсәләрҙең балаларын бүлешеү тураһындағы телесериалдарҙы» күрһәтмәү буйынса ағартыу эшен алып бармаҡсы. Дмитрий Медведев адвокат һәм телевизион тапшырыуҙар алып барыусы Павел Астаховты РФ Президенты ҡарамағындағы Бала хоҡуҡтары буйынса уполномоченный итеп тәғәйенләне.  Астахов прокуратураларҙа «балалар эштәре» менән шөғөлләнеүсе махсус бүлектәр һәм Рәсәйҙең бөтә төбәктәрендә лә балалар омбудсмендары институты учреждениеларын булдырыуға өлгәшәсәк.  Уларға адвокат, мәҫәлән, хоҡуҡ тәртибен һаҡлаусы органдар тарафынан төрмәнән сыҡҡан педофилдарҙы контролдә тотоу системаһы булмауын да индерә.  Астахов махсус рәүештә үҙе өсөн ойошторолған балалар омбудсмены вазифаһына 2009 йылдың сентябрендә тәғәйенләнгән Алексей Голованде алмаштырҙы.

43 йәшлек Павел Астахов «Павел Астаховтың адвокаттар коллегияһы»на етәкселек итә.  Әйткәндәй, Башҡортостанда ла Бала хоҡуҡтары буйынса уполномоченный вазифаһы индереләсәк. Павел Астахов әйтеүенсә, ул, адвокат булараҡ, оҙаҡ ҡына йылдар балалар эштәре менән шөғөлләнгән, ә 2008 йылдан, РФ Йәмәғәт палатаһы ағзаһы булараҡ, системаға әйләнгән проб­лемаларға юлыҡҡан.  Уның клиенттары араһында – Мәскәү мэры Ю. Лужков, Волгоградтың элекке мэры Е. Ищенко, РФ Иҫәп-хисап палатаһы башлығы С. Степашин, музыкант  В. Спиваков һәм­ баш­ҡалар.  2003 йылдан бирле Астахов «Час суда» программаһын, 2006 йылдан алып Рен-ТВ телеканалында «Три угла» сәйәси ток-шоуын алып бара. Дмитрий Медведев яңы чиновниктан әүҙем эш көтә. РФ Президенты Бала хоҡуҡтары буйынса яңы уполномоченныйҙы тәғәйенләне. 