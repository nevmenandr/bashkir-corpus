М. Аҡмулла исемендәге Башҡорт дәүләт педагогия университеты командаһы Кемерово өлкәһенең Новокузнецк ҡалаһында уҙғарылған педагогия буйынса халыҡ-ара студенттар олимпиадаһында үҙен иң яҡшыһы итеп танытты. Йәштәр тәүҙә теоретик һорауҙарға яуап бирҙе.  Бәйге дүрт этапта үтте.  Өсөнсө этапта студенттарҙың ғәмәли эшмәкәрлек тәжрибәһе баһаланды. Филология факультеты студенты Гүзәл Йомағужина, университет ҡарамағындағы Тарих һәм  хоҡуҡи белем институты студенты Гөлшат Кәшфетдинова, физика һәм математика факультетында уҡыусы Булат Заһретдинов менән Юлиана Еникеева еңеүсе тип танылды.