Факил Мырҙаҡаевтың ошо көндәрҙә  Һәҙиә Дәүләтшина исемендәге дәүләт премияһы менән баһаланыуы айырым оло маҡтауға лайыҡ.  Коллегабыҙҙы ошо юғары дәүләт наградаһы менән ҡотлайбыҙ!  Яуланған премияң артабанғы ижадыңа бөтмәҫ стимул булһын!

«Йәшлек»тәр.  БР Президенты Указы менән балалар һәм үҫмерҙәр өсөн әҙәбиәт һәм сәнғәт өлкәһендә Башҡортостан Республикаһының Һәҙиә Дәүләтшина исемендәге дәүләт премияһы «Тынғыһыҙ малай» һәм «Яҙмыш фалы – йәшлектә» китаптары өсөн «Башҡортостан» гәзитенең баш мөхәррире урынбаҫары Факил МЫРҘАҠАЕВҠА  бирелде. Хеҙмәт юлын тыуған Миәкә районының «Октябрь» гәзитенән башлап, олпат «Башҡортостан» гәзитенең баш мөхәррире урынбаҫары вазифаһына еткән коллегабыҙ Факил Сәлих улы – өлкәндәр, балалар һәм үҫмерҙәр өсөн «Йәш хәбәрсе», «Ҡамғаҡ», «Аҙашҡан болан балаһы» исемле китаптар авторы ла, «Русса-башҡортса ауыл хужалығы терминдары һүҙлеге», «Батыр хаҡында һүҙ» (С. Юлаев хаҡында фекерҙәр тупланмаһы), «Фәһемле фекерҙәр донъяһында», «Тарих шаңдауы» (Башҡортостандың үҙ ирке менән Рәсәй дәүләте составына инеүе  хаҡында фекерҙәр тупланмаһы) йыйынтыҡтарын әҙерләп нәшер итеүсе лә.  Уға киләсәктә лә ижади уңыштар, яңы еңеүҙәр теләйбеҙ!  Тынғыһыҙ ижад эйәһе матбуғат өлкәһендәге, әҙәбиәттәге хеҙмәттәре өсөн М. Аҡмулла исемендәге премияға, «Башҡортостандың атҡаҙанған мәҙәниәт хеҙмәткәре» исеменә лайыҡ булды. 