Эсеүселәр һаны 11,5 мең кешегә еткән.  Һуңғыһы хатта 17 миллионға барып еткән булыуы мөмкин.
  Рәсәй Һаулыҡ һаҡлау министрлығы хәбәр итеүенсә, һәр кеше йылына уртаса 14 литр алкоголь ҡуллана.  Шуныһы хәүефкә һала: алкоголь ҡуллан­ған балалар йәше 14-тән 11-гәсә төшкән.  Шуныһы ла бар: медицина статистикаһы менән ысынбарлыҡтағы һандар йыш ҡына тап килмәй.  Бөтә донъя һаулыҡ һаҡлау ойошмаһы белдереүенсә, бер кешегә йылына 8 литр спиртлы эсемлек тә сик тип иҫәпләнә һәм милләт генофондына хәүеф менән янай.
  Һуңғы йылдарҙа «алкоголизм» диагнозы 12 – 14 йәшлектәргә лә йыш ҡуйыла башланы.  Был һан йыл һайын арта.  1990 – 92 йылдарҙа статистика был турала нуль тип мәғлүмәт бирһә, унан һуңғы ике-өс йылда үҫмер эскеселәр һаны киҫкен рәүештә артҡан.  
2009 йылда Рәсәйҙә 10 – 14 йәштәге 161 балаға үрҙәге диагноз ҡуйылған.  Был күрһәткес имсәк балаларҙы ла иҫәпләп индерелгән, дөрөҫөн әйткәндә, өлкән кешеләр иҫерткесте күпкә артығыраҡ ҡуллана.  Рәсми мәғлүмәттәр буйынса, былтыр 2,5 миллион Рәсәй кешеһенә «алкоголизм» диагнозы ҡуйылған.  Ошо һандарға ҡарамаҫтан, Рәсәйҙә һаман эскесе үҫмер-балаларҙы мәжбүри дауалау тураһында закон юҡ.