Еңеүҙең 70 йыллыҡ юбилейын билдәләр алдынан Башҡортостан Башлығы Рөстәм Хәмитов исеменән 300-ләп ветеранды тантаналы рәүештә ҡабул итеү ойошторола. Республикала ҙур бай­рам­ға әҙерлек һәр яҡлап етеҙ бара.  Бөгөн Башҡортостанда 69 меңдән ашыу Бөйөк Ватан һуғышы ветераны йәшәй.  Элекке яугирҙарға, тыл ветерандарына бер тапҡыр түләй торған аҡсалата пособиелар бирелә башланы.   Республиканың һәр төбәгендәге Бөйөк Ватан һуғышына арналған һәйкәлдәр, монументтар һәм стелалар тәртипкә килтерелә. Һандар һәм факттар
 4830-ы – Бөйөк Ватан һуғышы ветераны һәм инвалиды, 43 270 – тыл ветераны, 20 600 –  һуғыш ветеранының тол ҡатыны, 181 – һуғыш ваҡытында немец фашистары тарафынан төҙөлгән концлагерҙар, геттоларҙың бәлиғ булмаған тотҡоно, 169 – “Блокадалы Ленинградта йәшәүсе” билдәһе менән бүләкләнеүсе. Ветерандарҙың, уларға тиңләштерелгән өлкәндәр­ҙең йәшәү шарттарын яҡ­шыртыу, медицина хеҙмәте күрһәтеү буйынса эштәр әүҙемләштерелгән. 
