Республика аграрийҙары был күргәҙмәлә даими ҡатнаша.  Ә быйыл сара ҡунаҡтары «Белый чай», «Курай», «Башкирский стандарт», «Петровский сенат» тигән алкоголле эсемлек­тәрҙән дә  ауыҙ итте, бренд дизайны менән, шулай уҡ продуктты етештереү технологиялары менән ҡыҙыҡһынды.   Республикаға ошо көндәрҙә  был илдән башҡорт балының тәүге партияһына заказ да килде.

«Башинформ». Шулай уҡ Германияға тәбиғи башҡорт балын һатыу тураһында ла һөйләшеүҙәр алып барылды.  Бынан тыш, республикабыҙ Рәсәй экспозицияһы составында әүҙем  ҡатнашҡаны өсөн, атап әйткәндә, «Башспирт» асыҡ акционерҙар йәмғиәте РФ Ауыл хужалығы министрлығының дипломы менән наградланды. Европа баҙарында Башҡортостан тауарҙары тәү тапҡыр ғына    билдәләнмәй.  Германияла 14 – 24 ғинуарҙа  уҙғарылған халыҡ-ара «Йәшел аҙна – 2010» күргәҙмәһенән БР Хөкүмәте – гран-при, Башҡортостан предприятиелары оригиналь бренд дизайны өсөн өс диплом һәм аҙыҡ-түлек та­уарҙарының юғары тәм сифаты өсөн ике миҙал алып ҡайтты.  Әйтәйек, былтырғы күргәҙмә ваҡытында Германияның сауҙа селтәрҙәренә беҙҙең «Дикий мед» һәм «Калиновая» араҡыларын оҙатыуға килешеү төҙөлгәйне.  «Башспирт» иһә «Leon GMBH»  алкоголь компанияһы менән ошо араҡыларҙы Европаға  даими ебәреп тороу  тураһында һөйләшеп килеште. 