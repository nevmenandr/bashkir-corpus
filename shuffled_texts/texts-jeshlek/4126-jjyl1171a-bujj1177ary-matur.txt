Республика көнөндә Сипайлово биҫтәһендә Өфө  йылғаһы ярын ташҡындан һаҡлау маҡсатында төҙөлгән дамбаның беренсе сираты файҙаланыуға тапшырылды.
 Объектты асыу тантанаһында Башҡортостан Республикаһы Президенты Мортаза Рәхимов, БР Дәүләт Йыйылышы – Ҡоролтай Рәйесе Константин Толкачев, Хөкүмәт Премьер-министры Раил Сарбаев, Өфө ҡалаһы ҡала округы хакимиәте башлығы Павел Качкаев һәм башҡа рәсми вәкилдәр ҡатнашты.  Р. КҮСЕМХАНОВА. Был ҡала ҡаҙнаһынан байтаҡ сығымдар талап иткән. 
  Иң матур ял итеү урынына әйләнәсәк дамбаны артабан махсус ойошма хеҙмәтләндерәсәк.  Ә проекттың икенсе сираты, йәғни Тужиловка биҫтәһендәге шәхси йорттарға, «Аҡбуҙат» ипподромына тиклемге араһы өс саҡрымдан ашыуға һуҙыласаҡ.  Ике йыл элек башланған объект төҙөлөшөнә 203 миллион һум аҡса тотонолған.  Һөҙөмтәлә сүп-сар өйөмөнә әйләнгән йылға буйы  үҙе бер күркәм ял итеү урынына әйләнде.  Ташҡын йыл һайын ярҙағы грунтты йыуғанлыҡтан, коммуналь хужалыҡ хеҙмәткәрҙәре тонналап ҡырсынташ ташырға мәжбүр булған.    Төрлө бейеклектәге тротуарҙарҙың, эскәмйәләр ҡуйылған майҙансыҡтарҙың, йылғаға алып төшөүсе баҫҡыстарҙың, яҡтыртҡыс лампаларҙың ҡала халҡы өсөн уңайлыҡтар тыуҙырыуына  рәсми ҡунаҡтар ҙа  һоҡланды. Павел Рюриковичтың фекеренсә, монолит тимер бетон менән нығытылған дамба һалыуға, Хөкүмәт менән бер рәттән, Һыу ресурстары буйынса федераль агентлыҡ та күп көс һалған.  
– Төп байрамыбыҙҙың ун туғыҙынсы йыллығын матур уңыштар, ҡаҙаныштар менән ҡаршылауыбыҙ һөйөнөслө, –  тип билдәләне, тантанала сығыш яһап, биҫтәлә йәшәүселәрҙе тәбрикләүсе Раил Сәлих улы.
 Элекке дамба хәүефһеҙлек талаптарына яуап бирһә лә, яҙғы ташҡын мәлендә махсус хеҙмәттәр өсөн ҡыйынлыҡтар тыуҙырған.  Унда пляж, кафе, спорт майҙансыҡтары төҙөү ҙә ҡаралған. 