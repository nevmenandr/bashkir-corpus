Хәбәрсебеҙ яңы ведомствоның етәксеһе урынбаҫары Гөлдәр Рәшит ҡыҙы Камалова менән осрашты.
– Гөлдәр Рәшитовна, идаралыҡ бойомға  ашыра башлаясаҡ яңы функциялар тураһында һөйләп үтегеҙ әле...
– Киң мәғлүмәт коммуникациялары, бәйләнеш һәм мәҙәни мираҫты һаҡлауҙы күҙәтеү буйынса федераль хеҙмәттең бойороғона ярашлы, быйыл 1 июндән беҙҙең идаралыҡ Башҡортостан территорияһында таралған киң мәғлүмәт сараларын теркәү, уларҙы теркәү, теркәү таныҡлығына төҙәтеүҙәр индереү, теркәү таныҡлығы дубликаттарын биреү  вәкәләттәрен башҡара башлай.  Уларҙың 965-е – гәзит-журналдар (719 гәзит, 196 журнал, 50-һе – башҡа баҫмалар), 5-е – мәғлүмәт агентлығы, 211-е – электрон матбуғат баҫма.  Продукцияһы Башҡортостан территорияһында ғына таралыусы киң мәғлүмәт сараларын теркәү һәм Башҡортостан Республикаһы биләмәһенән мәҙәни ҡомартҡыларҙы сығарыу,  ваҡытлыса сығарыу өсөн рөхсәтте 1 июндән Киң мәғлүмәт коммуникациялары, бәйләнеш һәм мәҙәни мираҫты һаҡлауҙы күҙәтеү буйынса федераль  хеҙмәттең (Россвязьохранкультуры) Башҡортостан Республикаһы буйынса идаралығы бирәсәк.  Әле беҙ башҡарасаҡ вәкәләттәрҙе ошоғаса Һамар өлкәһе буйынса идаралыҡ атҡарҙы.
– Киң мәғлүмәт сараһын теркәү өсөн ҡайҙа мөрәжәғәт итергә?
– Теркәү өсөн  бөтә мәғлүмәттәр, документтар исемлеге  идаралыҡтың рәсми web-сайтында (httр://02.rsос.ru) аңлатмалар, бланкылар, теркәү документтары өлгөләре менән урынлаштырылған.  Шулай уҡ яңы ведомствоға беҙҙең республикаға индерелеүсе, ваҡытлыса индерелеүсе мәҙәни ҡомартҡыларҙы теркәү, үларҙың иҫәбен алып барыу, таможня һәм башҡа хоҡуҡ органдары конфискациялаған йәки тотҡан мәҙәни ҡомартҡыларҙы һаҡлау, экспертиза үткәреү, уларҙың кем милкендә булыуын асыҡлау өсөн мәғлүмәт баҫтырыу бурысы ла йөкмәтелгән.  Беҙҙең идаралыҡ ойошмаларға hәм айырым кешеләргә мәҙәни ҡомартҡыларҙы республиканан ситкә сығарыуға рөхсәт бирә.
– Башҡортостан  Республикаһында нисә киң мәғлүмәт сараһы теркәлгән?
– Быйылғы йылдың 1 апреленә Киң  мәғлүмәт коммуникациялары, бәйләнеш hәм мәҙәни мираҫты hаҡлауҙы күҙәтеү буйынса федераль хеҙмәттең   Һамар өлкәһе буйынса идаралығы мәғлүмәттәренә ҡарағанда, Башҡортостанда 1181 киң мәғлүмәт сараһы  иҫәптә тора.  Унда кәрәкле норматив-хоҡуҡи документтар, мәҙәни ҡомартҡыларҙы теркәү, алып сығыу, ваҡытлыса  алып сығыу мәсьәләләре буйынса ойошмаларҙың hәм айырым кешеләрҙең мөрәжәғәттәре өсөн адрес  күрһәтелгән.  (347) 272-30-26, ҡабул итеү ваҡыты: шишәмбе, кесе йома  14-тән 17 сәғәткә тиклем. З. МӨҒИНОВА. Идаралыҡтың адресы: Өфө ҡалаһы, Октябрҙең 50 йыллығы урамы, 20/1, 102-се бүлмә, тел. 