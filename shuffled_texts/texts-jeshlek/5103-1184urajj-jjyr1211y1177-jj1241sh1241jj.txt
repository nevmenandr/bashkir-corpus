Э. ХАФИЗОВА. Бай йөкмәткеле төрлө  жанрҙағы йыр-көйҙәрҙе, бейеүҙәрҙе үҙ эсенә алған байрам концерты күңелегеҙгә хуш килер, тип ышанабыҙ.
 Ирле-ҡатынлы йәш артистарҙың ижадын һөйөүсе­ләрҙе шатландырырға ашығабыҙ: 10 апрелдә Хөсәйен Әхмәтов исемендәге Башҡорт дәүләт филармонияһы мауыҡтырғыс, йырға, ҡурай моңона тулы «ҠураЙыр» эстрада шоу-концертына саҡыра.
«ҠураЙыр» исемле яҙғы кисәлә Рөстәм Ҡудашев, Илшат, Хәлит һәм Айнур Фәтиховтар, Радик Вәлмөхәмәтов, «Түңгәүер» бейеү ансамбле һәм йәш таланттар ҡатнаша.  Уларҙы республикала ғына түгел, ә сит ерҙәрҙә лә ихлас ҡаршы алалар.  Һәләтле, һандуғастай моңло тауышлы йырсы, «Урал моңо» фестивалендә гран-при яулаусы Венера Рәхмәтуллина һәм сит ил халҡын таң ҡалдырған,  йәш музыканттар араһында популярлыҡ яулаған  абруйлы ҡурайсы, Башҡортостандың атҡаҙанған артисы Рушан Биктимеров – күптәрҙең яратып тыңлаған музыкаль парҙарының береһе. 