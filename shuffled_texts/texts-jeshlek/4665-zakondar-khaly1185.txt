Йәштәр сәйәсәте, халыҡты транспорт  хеҙмәтләндереүе өлкәһендә  закондар ҡабул ителгән.  Константин Толкачев әйтеүенсә, сәйәси һәм ижтимағи үҙгәрештәрҙең ғәмәлдә булыуы, йәмәғәтселектең хаҡлы рәүештә Башҡортостан Президенты Мортаза Рәхимовтың  абруйын таныуы 2009 йылғы  парламент эшмәкәрлегенең йомғаҡтарын асыҡ күрһәтә.
«РФ Федерация Советы Рәйесе Сергей Мироновтың ҡултамғаһы ҡу­йылған Диплом да беҙҙең закондар сығарыу эшмәкәрлегенең юғары баһаланыуын раҫлай», – тине ул.  Дәүләт Йыйылышы – Ҡоролтай Рәйесе  Башҡортостандың закондар системаһын Рәсәй төбәктәрендә иң үҫешкән системаларҙың береһе тип баһаланы һәм, сығышын йомғаҡлап, закондар сығарыу эшмәкәрлегенең сифатын күтәреү Башҡор­тостандың ижтимағи-сәйәси, социаль-иҡтисади һәм рухи-мәҙәни үҫешенә ҙур өлөш индерә,  тип һыҙыҡ өҫтөнә алды.  БР Дәүләт Йыйылышы – Ҡоролтайҙың 21-се ултырышы Ҡоролтай Рәйесе  Константин Толкачевтың «2009 йылда Башҡортостан Республикаһының ҡануниәте торошо тураһында»ғы доклады менән асылды.  
«Башинформ».   Йәштәр советы  рәйестәренең семинар-кәңәшмәһе, Өфө вуздарының хоҡуҡ факультеты студенттары менән осрашыуҙар, власть органдары етәкселәре менән «Хөкүмәт сәғәттәре» ойошторолған.       
2009 йылғы парламент ҡаҙаныштарының береһе  тип ул «Башҡортостан Респуб­ликаһының Йәмәғәт палатаһы тураһында»ғы республика законының ҡабул ителеүен атаны.  Үҙенең сығышында ул  уҙған йылдың республикала Йәштәрҙең башланғыстарын яҡлау һәм үҫтереү йылы булыуын һәм шуға бәйле йәштәр сәйәсәтен киңәйтеү буйынса    башланғыстарҙың  әүҙем рәүештә тормошҡа ашырылыуын билдәләп үтте.  Артабан Дәүләт Йыйылышы – Ҡоролтай Рәйесе һандарға күҙәтеү яһаны.       2009 йылда барлығы 11 пленар ултырыш үткәрелгән, уларҙа 126 закон, 525 ҡарар ҡаралған һәм ҡабул ителгән, даими комитеттарҙың   81 ултырышы үткәрелгән.   Демократия принциптарын тормошҡа ашырыу өсөн  һайлауҙар, урындағы референдум, Башҡортостан Республикаһы халыҡтары телдәре, намыҫ азатлығы һәм дини инаныуҙар тураһындағы республика кодексына үҙгәрештәр индерелгән. 