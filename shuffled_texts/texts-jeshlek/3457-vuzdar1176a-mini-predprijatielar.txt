Был яңылыҡты индереү бөгөнгө фән һәм мәғариф учреждениелары өсөн көнүҙәк һәм яңы мөмкинлектәр аса, ти белгестәр.   Федерация Советы спикеры Сергей Мироновтың һүҙҙәре буйынса, вуз  һәм ғилми-тикшеренеү институттары базаһында кесе инновацион предприятиелар төҙөү студенттарҙы, сығарылыш студенттарын эш менән тәьмин итергә, фән кимәлен күтәрергә һәм уның ҡаҙаныштарын киңерәк файҙаланырға мөмкинлек бирәсәк.  Алдан иҫәпләүҙәр буйынса, яҡынса ике мең ғилми ойошма һәм юғары уҡыу йорто үҙендә шундай предприятие асасаҡ, 100 меңгә яҡын кешегә эш урыны барлыҡҡа киләсәк.  Белгестәр фекеренсә, закон кесе предприятиелар булдырыуға «йәшел ут» аса.  Был документ килешеү комиссияһы редакцияһында Дәүләт Думаһында ҡабул ителгәйне, хәҙер уны парламенттың юғары  палатаһы ла хупланы.  Федерация Советының сираттан тыш ултырышында фән һәм мәғариф  бюджет учреждениелары ҡарамағында кесе инновацион предприятиелар төҙөү тураһында закон хупланды.  РФ Президенты Дмитрий Медведев та быға тиклем ошо законды ҡабул итеү кәрәклегенә етди иғтибар бүлергә кәңәш иткәйне.    «Финанс көрсөгө осоронда сығарылыш студенттарын эш менән тәьмин итеү өсөн етди сара», – тигәйне ул.  
«Башинформ».