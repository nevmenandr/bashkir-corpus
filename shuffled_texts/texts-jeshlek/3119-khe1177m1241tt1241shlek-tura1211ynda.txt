Документҡа БМО-ның Рәсәй Федерацияһындағы даими координаторы, БМО Үҫеш программаһының Рәсәйҙәге даими вәкиле  Фроде Мауринг әфәнде һәм Башҡортостан Республикаһы Хөкүмәте Премьер-министры урынбаҫары, мәҙәниәт һәм милли сәйәсәт министры Илдус Илешев ҡул ҡуйҙы. Документҡа ярашлы, яҡтар төбәкте социаль-иҡтисади үҫтереүгә, йәшәү кимәлен күтәреүгә, эш урындары булдырыуға, төп социаль хеҙмәттәрҙең һөҙөмтәлелеген арттырыуға, милләттең сәләмәтлеген яҡшыртыуға йүнәлтелгән берлектәге инициативаларҙы тормошҡа ашырыу бурысын үҙ иңенә ала.  БМО Үҫеш программаһы тупланған халыҡ-ара тәжрибә менән уртаҡлашырға, шулай уҡ Рәсәйҙең башҡа төбәктәрендә һәм унан ситтә Башҡортостан Республикаһы тәжрибәһен файҙаланырға әҙер, тип белдерҙе Фроде Мауринг. БР Хөкүмәте йортонда Башҡортостан Республикаһы Хөкүмәте менән Берләшкән Милләттәр Ойошмаһы Үҫеш программаһының Рәсәй Федерацияһындағы вәкиллеге араһында тотороҡло иҡтисади һәм социаль үҫешкә йүнәлтелгән проекттарҙы тормошҡа ашырыуҙа хеҙмәттәшлек тураһында килешеүгә ҡул ҡуйылды. Башҡортостан Рәсәй Федерацияһында БМО Үҫеш программаһы вәкиллеге хеҙмәттәшлек тураһында килешеүгә ҡул ҡуйған тәүге төбәк булды.  БР Хөкүмәте һәм БМО Үҫеш программаһы вәкиллеге социаль проблемаларҙы хәл итеүҙә тәжрибә уртаҡлашыу йөкләмәһен алды.