Раил Сарбаев фажиғә урынына барып, халыҡтың ҡайғыһын уртаҡлашты һәм, республика етәкселеге һәр яҡлап ярҙам күрһәтәсәк, тип ышандырҙы:
– Бәлә килгән икән, хәҙер нисек ярҙам итергә, нимә эшләргә кәрәк – бергәләп уйларға тейешбеҙ.  Әлеге ваҡытта 1200 кеше йәшәгән ауылда малсылыҡ комплексында ғына  бер техника бар.  Бәхеткә күрә, ҡорбандар юҡ, әммә кешеләр бар мөлкәтен юғалтты.  БР Төҙөлөш, архитектура һәм транспорт министрлығына төҙөлөш эштәрен ойоштороуҙа һәм яңы йорттарҙы файҙаланыуға тапшырыуҙа ярҙам күрһәтеү бурысы йөкмәтелде.  Урындағы предприятиелар ҙа зыян күреүселәргә ярҙам итәсәк. Ай ярым эсендә яңы йорттар төҙөргә кәрәк.    
 Раил Сәлих улы, янғынға ҡаршы техниканы яңыртыу кәрәклегенә лә баҫым яһаны.  БР Хөкүмәте Премьер-министры Раил Сарбаев Учалы районының Ураҙ ауылында янғындан зыян күргән ғаиләләргә ярҙам күрһәтеү тураһында ҡарарға ҡул ҡуйҙы.  Ял көндәрендә Ураҙ ауылында янғын сығып, 19 кеше йортһоҙ-ниһеҙ тороп ҡала.  

«Башинформ».    Шулай уҡ, Башҡортостан Хөкүмәте ҡарарына ярашлы, янғындан зыян күреүсе 35 кешегә  бишәр мең һум күләмендә матди ярҙам күрһәтеләсәк.  Бынан тыш, мәктәп йәшендәге балаларға – һауыҡтырыу лагерҙарына, кескәйҙәргә  балалар шифаханаларына  бушлай путевкалар биреләсәк.