Шулай итеп, Рәсәй дәүләтендәге милләттәрҙең береһе тарихта беренсе тапҡыр автономияға эйә була.  20 мартта договор РСФСР Совнаркомы һәм ВЦИК ултырыштарында раҫлана.  Килешеү юридик рәүештә Башҡортостандың яңы статусын нығыта һәм, асылда, уның беренсе Конституцияһы ролен үтәй.  Ул республиканың йәмәғәт, дәүләт һәм административ ҡоролошон билдәләгән 16 параграфтан тора.  Ғәмәлдә шул ваҡытта уҡ федерация сиктәрендә үҙ Хөкүмәте, бюджеты, хәрби көстәре булған дәүләт төҙөлә. Башҡорт Совет республикаһы - совет автономияларының беренсеһе - Рәсәй федерализмына нигеҙ һала.  89 йыл элек, 1919 йылдың 20 мартында, Рәсәй Эшсе-Крәҫтиән Хөкүмәте менән Башҡорт Хөкүмәте араһында Башҡорт Совет автономияһы тураһында Килешеүгә ҡул ҡуйылған.  Килешеүҙең тулы тексы «Известия» гәзитендә 23 мартта баҫылып сыға. М. ШУМИЛОВА. 
1919 йылдың 9 мартында 14 параграфтан торған яҡынса килешеүгә ҡул ҡуйыла, уның күсермәләре, өҫтәмәләр һәм үҙгәрештәр индереү өсөн, РСФСР халыҡ комиссариаттарына ебәрелә.  Иғлан ителгән республика 13 кантондан тора, уның баш ҡалаһы тип боронғо башҡорт ауылы Темәс иғлан ителә.  Бөгөн дә Башҡортостан федератив мөнәсәбәттәрҙе камиллаштырыу яғында, сөнки был - республика һәм тотош ил өсөн иң ҡулай, иң перспективалы юл. Тарихсылар фекеренсә, башҡорт автономияһының 1919 йылдың мартынан алып 1920 йылдың майына тиклем дауам иткән 14 айлыҡ тәжрибәһе уникаль һәм, ғөмүмән, баһалап бөткөһөҙ.  17 мартта байтаҡ үҙгәрештәр кисергән Килешеү тексына республика вәкилдәре - Мстислав Ҡулаев, Муллайән Халиҡов, Әбдрәшит Бикбауов һәм Үҙәк вәкиле, милләттәр эштәре буйынса нарком Иосиф Сталин тарафынан ҡул ҡуйыла.  Совет Башҡортостаны Рәсәй Федерацияһының килешеү мөнәсәбәттәрендә булдырылған беренсе һәм берҙән-бер автономиялы республикаһына әүерелә.  Башҡортостан өсөн был тарихи ваҡиға үҙ дәүләтселеген булдырыуҙың иң мөһим аҙымына әүерелә. 