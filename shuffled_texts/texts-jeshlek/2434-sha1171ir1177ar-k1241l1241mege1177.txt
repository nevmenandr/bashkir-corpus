 Шулай уҡ дәртләндереү номинациялары ла ҡаралған. Бәйгенең маҡсаты:
 – Йәштәрҙең башланғыстарын яҡлау һәм үҫтереү йылында талантлы йәштәрҙе табыу һәм дәртләндереү;
– үҫеп килеүсе быуында милләтенә, тарихына, шиғриәткә ҡарата һөйөү тәрбиәләү;
– йондоҙ кеүек атылып, шиғриәт күген балҡытҡан йәш талантлы шағир Рәйес Түләктең исемен мәңгеләштереү.
  Бәйгенең шарты:
 а) 35 йәшкәсә ҡәләм оҫталары ҡатнаша ала;
б) биш шиғырҙан артығы ҡабул ителмәй;
в) тема бик сикләнмәһә лә, Рәйес Түләктең шиғриәтенә хас милләт һәм киләсәк өсөн һыҙланыу, рух бейеклегенә һәм матурлыҡҡа табыныу, азатлыҡҡа һәм камиллыҡҡа саҡырыу кеүек темаларға иғтибар нығыраҡ бирелә;
г) бәйгелә ҡатнашыусы мотлаҡ «Йәшлек» гәзитен яҙҙырып алдырырға бурыслы.
 Бүләкләү:
 – билдәле шағирҙарҙан торған жюри еңеүселәрҙе билдәләй; 
–	тәүге ике еңеүсе – ноутбук, өсөнсө урын алыусы 10 мең һум аҡса менән бүләкләнәсәк.  Рәйес Түләк исемендәге республика шиғыр бәйгеһе иғлан ителә 

      «Йәшлек» республика йәштәре гәзите Башҡортостан Яҙыусылар союзы идараһы һәм Баймаҡ районы хакимиәте менән берлектә билдәле шағир Рәйес Түләк исемендәге республика шиғыр бәйгеһе иғлан итә.