Ю. КӘРИМОВ фотолары. – Быға Президентыбыҙ һәм Хөкүмәтебеҙ ризаһыҙлыҡ белдерҙе, республикабыҙҙың милли йәмәғәт ойошмалары һәм хәрәкәттәре ҡаршы сыҡты.  Митингыла ҡатнашыусылар тарафынан ҡабул ителгән   резолюцияла Рәсәй Федерацияһының киләсәге тик демократик федератив хоҡуҡи дәүләт рәүешендә генә булыуы мөмкин һәм республикабыҙ территорияһы буйынса йыйылған аҡсаның күп өлөшөнөң тартып алыныуына бәйле бюджет – һалым һалыу сәйәсәтен ҡабаттан ҡарау талабы күтәрелә; төбәк компонентын бөтөрөүсе Мәғариф тураһында Федераль закондың үҙгәртелгән яңы төрөнә ҡарата ҡәнәғәтһеҙлек һәм уның урындағы халыҡ фекеренән тыш, киң тикшерелеүһеҙ ҡабул ителеүенә протест белдерелә; бөтә халыҡтарҙың туған тел, мәҙәниәт һәм ысын федератив дәүләт өсөн тырышлығын     берләштереү кеүек пункттар бар.  А. ИСМӘҒИЛЕВ.
  Митингының резолюцияһын Рәсәй Федерацияһы һәм Башҡортостан Республикаһы етәкселегенә генә түгел, ә БМО һәм Европа Советының Генераль секретарҙарына  ла ебәреү ҡаралған.  Митингыла сығыш яһаусы ғалимдар, яҙыусылар, йәмәғәт эшмәкәрҙәренең билдәләүенсә, әлеге закон проекты Рәсәй Федерацияһы Конституцияһына, Мәғариф тураһында Законға ҡаршы килә, Рәсәй Федерацияһы халыҡтары телдәре тураһында Законды тормошҡа ашырыу юлын быуа.  ҺҮРӘТТӘРҘӘ: митингылағы күренештәрҙә – халыҡ һүҙе, халыҡ талабы. 
 Беҙ – рәсәйҙәр, ә Рәсәй күп милләттәрҙе, телдәрҙе һәм мәҙәниәтте берләштереүе менән бөйөк.  Сыуаш мәҙәниәте йәмғиәте рәйесе Юрий Михайлов БР Дәүләт Йыйылышы – Ҡоролтайға РФ Конституция судына мәғариф тураһындағы яңы Федераль закондың илдең Төп Законы менән тура килеүен тикшереүгә запрос яһау тәҡдиме менән сығыш яһаны.  Митингыла ҡатнашыусылар шулай уҡ Башҡортостан Президентының һәм Хөкүмәтенең республикабыҙҙа йәшәүсе халыҡтарҙың туған телен һәм милли мәҙәниәтен һаҡлауға, ижтимағи-сәйәси тотороҡлоҡҡа һәм милләт-ара татыулыҡҡа йүнәлтелгән милли сәйәсәтен хуплап сыҡты.  Был Закон бит балаларыбыҙҙы телен, нәҫелен белмәгән манҡорттарға әүерелдереүгә йүнәлтелгән.   Был  мәғариф өлкәһендә федерализм принцибының боҙолоуы, Рәсәй халыҡтарының милли-мәҙәни үҫеше хоҡуҡтарын сикләү тигәнде аңлата.  Уҙған шәмбелә баш ҡаланың Рус дәүләт академия драма театры алдындағы майҙанда милли белем биреүҙе һәм милли мәҙәниәтте яҡлап митинг үтте Бындай шарттарҙа белем биреү өлкәһендә милли телдәрҙе һаҡлау һәм үҫтереү мөмкин дә түгел.   Беҙ – үҙенең туған телен, мәҙәниәтен һәм тарихын өйрәнеүгә кеше хоҡуҡтары сикләнмәгән, халҡы бер тигеҙ булған федератив Рәсәй өсөн. Митингыла республикабыҙҙың милли йәмәғәт ойошмалары – Бөтә донъя башҡорттары ҡоролтайы, Урал башҡорт халыҡ үҙәге, Башҡорт йәштәре иттифағы, сыуаш мәҙәниәте йәмғиәте, украиндарҙың Кобзарь милли-мәҙәни автономияһы, Р. Ғамзатов исемендәге Дағстан милли-мәҙәни үҙәге, Рамаҙан төрки милли-мәғрифәтселек үҙәге, Ала-Тоо ҡырғыҙ мәҙәниәте үҙәге һәм башҡалар федераль дәүләт мәғариф стандартында милли төбәк компонентын ҡалдырыу өсөн сығыш яһаны.
– РФ Дәүләт Думаһы тарафынан ҡабул ителгән белем биреү тураһындағы Федераль закон балаларыбыҙға туған телен, халҡыбыҙҙың мәҙәниәтен һәм тарихын өйрәнергә мөмкинлек биргән милли-төбәк компонентын бөтөрҙө, – тине Бөтә донъя башҡорттары ҡоролтайы башҡарма комитеты рәйесе Румил Аҙнабаев, митингыға йыйылғандар алдында сығыш яһап. 