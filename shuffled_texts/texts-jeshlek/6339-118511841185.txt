Ҡараһыубаҙар – Ҡырымдың газ үтмәгән берҙән-бер районы.  БР Президенты Рөстәм Хәмитов билдәләүенсә, был районда хәл шәптән түгел: торлаҡ фонды, коммуналь, инженер инфраструктуралары туҙған, белем биреү һәм һаулыҡ һаҡлау учреждениелары ла насар торошта.  Тиҙҙән Ҡырымда беҙҙең республика үҙ вәкиллеген асасаҡ. Шуға ла иң беренсе сиратта райондың коммуналь хужалыҡ һәм социаль өлкә объекттарын ғәҙәти хәлгә килтерергә кәрәк.  Совет заманынан ҡалған ҡоролмалар бер ниндәй ҙә ремонт күрмәгән.   Райондағы йорттар­ҙың күбеһендә, күп фатирлыларҙа ла үҙәкләштерелгән йылылыҡ та, эҫе һыу ҙа юҡ.  Беҙҙең республиканың ярымутрауҙың Ҡара­һыубаҙар (Белогорск) районына комплекслы ярҙам күрһәтәсәге хаҡында яҙып сыҡҡайныҡ инде. 20 йылдан ашыу Киев властары социаль өлкәгә иғтибар итмәгән.  Киләһе аҙнала Башҡортостан делегацияһы Ҡырымға юллана.  Бында ике яҡлы хеҙмәттәшлек тураһында килешеү төҙөү күҙаллана. 