Бөйөк Еңеүҙең 65 йыллығы айҡанлы уҙғарылған авиаосош  1  майҙа  Өфөлә башланып, артабан аҙна дауамында Сибай – Мораҡ – Салауат - Октябрьский – Нефтекама – Мәсәғүт маршруты буйынса үтеп, ҡабат Өфөгә ҡайтып етергә тейеш.   Үҙе лә  һәүәҫкәр авиатор булараҡ, Александр  Лынник,  осоштарға комментарийҙар биреп, кәрәк ерҙә йырлап, кәрәк ерҙә уйын-көлкө ойоштороп, сараны биҙәне.  Күмертау энтузиастары йыйған «Птенец – 2», Украина – Рәсәй авиаконструкторҙарының дөйөм хеҙмәт емеше – «Бекас ХА  – 3» самолеттары, ҡарап тороуға бик ышанысһыҙ ғына күренһә лә, аэродром өҫтөндә тилбер генә тегеләй-былай осоп әйләнде.  И. ҠАНСУРИН. 1 майҙа «Башҡортостандың алтын ҡулсаһы»  исемле авиаосош сиктәрендә Сибай аэродромында мини-авиашоу уҙҙы.   Ысынлап та, «Ока»  автомобиленең яртыһындай ғына конструкция, күккә ашып, етмәһә, пилотаж  фигуралары башҡарһын әле!  Иң еңел авиацияға ҡараған осоу аппараттары сығыштарын халыҡ ҙур ҡыҙыҡһыныу менән күҙәтте.  Авиация тарихы буйынса викторина ла тамашасыларҙы йәнләндереп ебәрҙе. Сараның төп информацион бағыусыһы булып «Дорожное радио» сығыш  яһаны, ә радиостанцияның төп  мөхәррире  байрамды алып барыусы ролен баш­ҡарҙы.  Авиашоу парашютсылар­ҙың сығышы менән тамамланды.   