Унда Башҡортостан  һәм Швейцария араһында иҡтисад, мәҙәниәт, фәнни  хеҙмәттәшлек  өлкәһендә ике яҡлы  бәйләнештәрҙе  артабан үҫтереү мәсьәләләре тураһында  һүҙ барҙы. Ҡунаҡтар  Сауҙа-сәнәғәт палатаһының эшмәкәрлеге һәм төбәктең инвестиция мөмкинлектәре менән танышып, ике ил араһында бизнес-контакт булдырыу тураһында һүҙ алып барҙы.  Кисә Республика йортонда БР Президенты М. Рәхимов Швейцария Конфедерацияһының Рәсәй Федерацияһындағы Ғәҙәттән тыш һәм тулы  хоҡуҡлы илсеһе Вальтер Гигер  менән  эш осрашыуы үткәрҙе. Ул  киләсәктә төрлө йүнәлештәрҙәге бәйләнештәрҙе киңәйтеү кәрәклегенә ышаныс белдерҙе.  
  Вальтер Гигер республика башлығының тәҡдимдәрен хупланы  һәм беҙҙең  төбәктең, Рәсәйҙең иҡтисади яҡтан иң тотороҡло субъекты булараҡ, потенциалы ҡыҙыҡһындырыуын билдәләне.
– Мин бында беренсе тапҡыр, әммә Башҡортостанда алған тәьҫораттарым һоҡлан­ғыс, – тине илсе.

* * * Башҡортостандың Сауҙа-сәнәғәт палатаһында республика етәкселегенең Швейцария бизнесы вәкилдәре – Швейцария Конфедерацияһының Рәсәйҙәге Ғәҙәттән тыш һәм тулы хоҡуҡлы илсеһе Вальтер Гигер менән эшлекле осрашыуы үтте.  Республика  башлығы беҙҙең республиканың Швейцарияның  тормошҡа ашырыуға конструктив инвестиция  проекттары тәҡдим итергә әҙер булған бизнес структуралары вәкилдәре менән эшләйәсәген һыҙыҡ өҫтөнә алды.  Сит ил вәкилдәре республикабыҙҙың инвестиция проекттарын презентациялауҙа ҡатнашасаҡ.

«Башинформ».