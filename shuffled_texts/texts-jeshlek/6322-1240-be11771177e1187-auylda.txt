Фәнил ХӘСӘНОВ, Иглин районының Түбәнге Ләмәҙ ауыл биләмәһе хакимиәте башлығы:

− Беҙҙә барыһы ла яҡшы, хужалыҡтар бесәнгә төштө, йүкә сәскә ата башланы, тимәк, тиҙҙән бал аласаҡбыҙ.  Был идеяны өс йыл тирәһе йөрөткәндән һуң, ниһайәт, тормош­ҡа ашырырға булдым.  Тирмәләргә гербтар һәм флагтар ҙа уйлап таптыҡ, уларҙың барыһына ла бал ҡорто төшөрөлгән.  Бал тигәндәй, 27 июлдә Түбәнге Ләмәҙ ауыл биләмәһендә Бал байрамы ойоштороу планы менән янып йөрөлә.  Беҙҙең маҡсат, Бөрйән балы кеүек, Ләмәҙ балы брендын булдырыу, тирә-йүнгә рекламалау, сөнки беҙҙең продукт башҡаларҙыҡынан һис тә кәм түгел.  Бал байрамына теләүселәр, һәммәгеҙ ҙә килегеҙ, һеҙгә яҡшы кәйеф, күңелле байрам һәм, әлбиттә, телде йоторлоҡ татлы балды тәмләп ҡарау гарантиялана! Сөнки Ләмәҙ буйы элек-электән шаулап сәскә атҡан йүкәләре, бал ҡорттары, шифалы балы менән дан тотҡан.  Тарихҡа күҙ һалғанда, бында 1969 йылда хатта бал совхозы төҙөлгән булған.  Бөгөн беҙҙә йөҙҙән ашыу кеше умартасылыҡ менән шөғөлләнә, дөрөҫөн әйткәндә, бал арҡаһында йәшәйбеҙ.
 Байрамда ауыл биләмәһен ҡараған алты ауыл үҙ тирмәләрен ҡорасаҡ, бал йәрминкәһе, һабантуйҙағы кеүек, ат сабышынан башҡа, төрлө спорт ярыштары, башҡа күңел асыу саралары уҙғарыласаҡ.  