Концертта филармонияның  солистары һәм ижади коллективтары ҡатнаша: Олег Ҡасымов етәкселегендәге Эстрада-джаз оркестры, Рәсәйҙең атҡаҙанған, Башҡортостандың халыҡ артисы Рәмил Ғәйзуллин етәкселегендәге БР-ның Халыҡ ҡоралдары милли оркестры, Илдар Ишбирҙин етәкселегендәге БР-ның Дәүләт академия хор капеллаһы, «Ихлас», «Ҡарауанһарай», «Далан», «Йәдкәр» төркөмдәренең солистары башҡарыуында халыҡ һәм башҡорт композиторҙарының йырҙары яңғыраясаҡ.  Башҡорт халҡының мәҙәниәтен һаҡлап ҡалыу, сит илдә йәшәгән милләттәштәребеҙ менән бәйләнештәрҙе нығытыу маҡсатында, 10-12 июнь көндәрендә III БӨТӘ ДОНЪЯ БАШҠОРТТАРЫ ҠОРОЛТАЙЫ үтәсәк.  Пьеса авторы - Башҡортостандың атҡаҙанған артисы   Наил Ғайетбаев, композиторы -  Рәсәйҙең  һәм  Башҡортостандың атҡаҙанған сәнғәт эшмәкәре Нур Даутов.   Шул сәбәпле, Хөсәйен Әхмәтов исемендәге Башҡорт дәүләт филармонияһы был мөһим сараға арналған байрам концерттары менән  ҡыуандырмаҡсы.  
        Йыр-моң яратыусыларҙы, III БӨТӘ ДОНЪЯ БАШҠОРТТАРЫ ҠОРОЛТАЙЫНА арналған  тамашаларҙа көтөп ҡалабыҙ!
        
        Концерттарға инеү бушлай. Музыкаль драма йыр-моң һәм шиғри юлдар, бейеүҙәр менән үрелеп барасаҡ.  
         Проекттың етәксеһе - Башҡортостандың халыҡ артисы - Вәкил Йосопов.  Ҡатнашалар: Шәйехзада Бабич ролендә Башҡортостандың атҡаҙанған артисы  Баязит Байназаров, Алмагөл ролендә Республика һәм Халыҡ-ара йыр бәйгеләре лауреаты  Сөмбөл Моратова, Миңлекәй - Республика йыр бәйгеләре лауреаты Луиза Кәримова, Хәтип Кәбир - Республика йыр бәйгеләре лауреаты  Ғаяз Ғәйетбаев, Зеленков ролендә Республика йыр бәйгеләре лауреаты Рөстәм Хәсәнов, конферансье - Республика һәм Халыҡ-ара конкурстары лауреаты Раушан Ниязғолов… Шулай уҡ, «Сибай» бейеү    ансамбле менән «Тархан» фольклор-эстрада төркөмө был спектаклде үҙҙәренең дәртле лә, талғын да бейеүҙәре, халыҡсан йырҙары  менән биҙәйәсәк.  Тамашаны филармонияның йәш артистары Дилбәр Ғайсина менән Фаяз Йәнтүрин алып баралар.  
        Ә  11 июнь Х.Әхмәтов исемендәге Башҡорт дәүләт филармонияһы үҙенең тыуған яғын, тыуған илен данлаған йырҙарҙан торған «Уралымда ТАМЫРЫМ…» исемле концерт-программаһын тәҡдим итә.   Режиссеры - Башҡортостандың атҡаҙанған  артискаһы  Сәйҙә Ильясова.  
        10 июндә филармонияның сәхнәһендә сибайҙар үҙенең «Йөрәктәрҙә ҡалдың йыр булып» тигән музыкаль драмаһы менән сығыш яһай.  Был спектакль тыумыштан сәсән булған мәҙәк оҫтаһы, сәхнәнән көлдөрөүсе кәмит, ғәҙелһеҙлекте, тигеҙһеҙлекте фашлаусы әсе телле сатирик, мөхәббәт утында яныусы саф күңелле хыялый «милләтсе һәм халыҡ дошманы», шағир, көрәшсе егет  Шәйехзада Бабичҡа арнала.  Тамашаның режиссеры - Сибай дәүләт филармонияһының художество етәксеһе Нәсимә Ғиззәтуллина. 