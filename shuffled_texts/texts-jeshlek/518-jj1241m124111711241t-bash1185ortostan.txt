БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ Халыҡ-ара «Матбуғат – 2008» күргәҙмәһенең ойоштороу комитетының махсус кубогына һәм дипломына лайыҡ булды. Мәүлиҙә ЯҠУПОВА. Шулай уҡ тиҫтәләгән ҡала, район һәм берләшкән гәзит бүләкләнгән. Улар араһында «Республика Башкортостан», «Кызыл таң», «Молодежная газета», «Йәшлек» гәзиттәре, «Ватандаш», «Башҡортостан ҡыҙы», «Бельские просторы», «Башҡортостан уҡытыусыһы», «Рампа», «Аҡбуҙат», «Аманат», «Шоңҡар», «Һәнәк» журналдары бар.  Башҡортостан Республикаһы «Матбуғаттың алтын фонды» отличие билдәһенә эйә булған баҫма  матбуғат саралары араһында абсолют лидер итеп танылды.  Бөгөн республиканың тиҫтәләгән баҫмаһы «Матбуғаттың алтын фонды» отличие билдәһе һәм башҡа абруйлы наградаларға эйә.  12 февралдә Рәсәйҙең иң яҡшы киң матбуғат сараларын бүләкләү һәм яңы профессионал медиамиҙгелде асыу тантанаһы үтте.  Унда республикабыҙҙан да вәкилдәр ҡатнашты.



 Башҡортостан делегацияһын етәкләүсе БР Журналистар союзы рәйесе Фәрит Әхмәҙиев республиканың 39 баҫмаһы өсөн наградалар алып ҡайтты.  Былтыр ноябрҙә, Бөтә Рәсәй күргәҙмәләр үҙәгенә илдең иң ҙур медиафорумына дүрт мең тирәһе үҙәк һәм төбәк киң матбуғат сараһының вәкилдәре йыйылды, унда Рәсәй Федерацияһының 54 субъектында сыҡҡан гәзит-журналдар берләштерелгән стендттарҙа күрһәтелде.  Мәскәү ҡалаһында үткән Халыҡ-ара «Матбуғат» күргәҙмәһендә ҡатнашыу бөтә киң матбуғат саралары өсөн дә ҙур этәргес. 