Бер автор йәки кәмендә биш кешенән торған ижади коллектив премия лауреаты була ала.  Төп шарт –  бөтә хеҙмәттәр ҙә уларҙы тәҡдим иткәнгә тиклем бер ай алдан ташҡа  баҫылған, тамашасылар алдында башҡарылған йәки төҙөлгән булырға тейеш. 16 йәштән 35-кә тиклемгеләр был премияға дәғүә итә.  Конкурсҡа материалдар түбәндәге адрес буйынса ҡабул ителә: 450000, Башҡортостан Республикаһы, Өфө ҡалаһы, Ленин урамы, 10, БР Йәштәр сәйәсәте, спорт һәм туризм министрлығының йәштәр ойошмалары менән эшләү бүлеге, 24-се бүлмә. Уға баҫмаларҙа донъя күргән әҙәби, әҙәбиәтте һәм сәнғәтте өйрәнеү әҫәрҙәре, концерттарҙа һәм күргәҙмәләрҙә, театрҙарҙа һәм кинотеатрҙарҙа, радио һәм телевидение буйынса йәмәғәтселеккә күрһәтелгән һынлы сәнғәт, хореография, эстрада һәм цирк сәнғәте әҫәрҙәре,  файҙаланыуға тапшырылған объект рәүешендәге архитектура өлкәһе әҫәрҙәре тәҡдим ителә.  2009 йыл өсөн әҙәбиәт, сәнғәт һәм архитектура өлкәһендә Шәйехзада Бабич исемендәге дәүләт республика йәштәр премияһына конкурс  2010 йылдың 11 ғинуарынан 1 апреленә тиклем үтәсәк.