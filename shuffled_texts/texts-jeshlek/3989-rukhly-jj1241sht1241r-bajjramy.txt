Сәхнәләге тәүге сығыштан уҡ байрамдың ниндәй буласағы төҫмөрләнгәйне инде.  Өфө дәүләт сәнғәт академияһы студенты Урал Байбулатовтың «Салауаттың һуңғы монологы»н (З. Биишева әҫәре) юғары оҫталыҡ менән башҡарыуы хәтерҙә ҡалды, уйландырҙы, тетрәндерҙе. А. АҠБУЛАТОВА. Кисәгә күбеһенсә студенттар килгәнлектән, ул I курста уҡый башлаусылар­ҙы ла ҡотланы.  Төрлө моң бәйгеләре лауреаты Марсель Сәйетовтың ҡурайҙа һыҙҙырыуын йәштәр алҡышлап ҡаршыланы.
– Бөгөн байрам, илһөйәр, рухлы йәштәребеҙ бергә йыйылды, ошолай йышыраҡ осраш­һаҡ ине, – тип тәбрикләне залдағыларҙы «Аҡ тирмә» милли-мәҙәни үҙәге етәксеһе Ләлә Биишева.  Данлыҡлы шәхестәребеҙ Салауат Юлаев, Мифтахетдин Аҡмулла, Әхмәтзәки Вәлиди, Миңлеғәле Шайморатовтарға арналған йырҙар тамашасылар күңеленә хуш килгәндер, моғайын.  Башҡорт йәштәре иттифағы рәйесе Фәүзил Маликов та, уның һүҙҙәрен хуплап, кисәне ойоштороуға теләп ҡушылыуҙарын билдәләне.   Артабан сәхнәлә бер-бер артлы моңло, рухлы йәш йырсыларыбыҙ, «Далан» төркөмө, Сәғиҙулла Байегет, Рөстәм Ғиззәтуллин сығыш яһаны.  Кисә Нефтселәр мәҙәниәт һарайында үтте.  Һәр сығышты йәштәр байраҡ болғап, алҡышлап ҡаршыланы, ҡушылып йырланы.  Салауат Юлаев исемендәге дәүләт премияһы лауреаты Ирек Кинйәбулатов та: «Йәш дуҫтарым, һеҙгә ашығамын, бармы икән миндә эшегеҙ,..» – тип өндәште залдағылар­ға шиғыр юлдары менән һәм илен, телен һөйгән егет-ҡыҙҙар менән осрашыуына ҡыуаныуын белдерҙе. «Телебеҙҙе, илебеҙҙе яҡлаусы, һаҡлаусы буласағығыҙға ышанам», –  тине Ләлә апай.  «Аҡ тирмә» башҡорт милли-мәҙәни үҙәге Республика көнөнә, Йәштәрҙең башлан­ғыстарын яҡлау һәм үҫтереү йылына арнап «Йәштәр – республикабыҙ киләсәге» тигән сара ойошторҙо. 