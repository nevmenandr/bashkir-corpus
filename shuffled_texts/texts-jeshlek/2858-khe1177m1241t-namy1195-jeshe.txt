Был, әлбиттә, район хакимиәтенең, етәкселәрҙең, механизаторҙарҙың фиҙакәр хеҙмәте һөҙөмтәһе.
  Берҙәм көс менән барлығы  6330 тонна минераль ашлама тупланып, гектарына 36  кг ашлама запасы булдырылды, 8624 тонна орлоҡ  ағыуланды. Мал аҙығы  культуралары  орлоҡтары  ҡайтарылып, бөртөклө культуралар сәсеү кондицияһына  еткерелде.
  Бөгөн район буйынса 52000 гектарҙан ашыу баҫыу һаламдан таҙартылды, 50000 мең гектарға яҡын ерҙә дым ҡаплатылды, 15000 гектар  майҙанда  ужым  һәм   күп йыллыҡ  үләндәр   минераль ашламалар  менән туҡландырылды, 14500 гектарҙа  сәсеүлектәр  тырматылды.
  Сәсеү эштәре «Урожай», «Маяҡ», «Илеш  МТС-ы», «Мир» хужалыҡтарында айырыуса  уңышлы  бара, Куйбышев исемендәге хужалыҡтан Рәмил Зарипов Т-4 тракторында – 306, «Мир»  хужалығынан Салауат Йыһанишин   286 гектарҙа  дым  ҡаплатыу  эштәре  башҡарҙы.  Район хужалыҡтарында яҙғы баҫыу эштәре уңышлы башланып китте.  Шулай  уҡ  «Урал» хужалығынан  Нәзиф   Сәлимов, Аташтан Фәнәүи  Нуриев, Максим  Горький  исемендәге хужалыҡтан Айҙар Бакиров  һәм  башҡа бик күп механизаторҙарҙың хеҙмәте  маҡтауға  лайыҡ.
   Хужалыҡтарҙа яҙғы баҫыу эштәрен башҡарып сығырлыҡ дизель яғыулығы, бензин тупланды.  Илеш  районы. 