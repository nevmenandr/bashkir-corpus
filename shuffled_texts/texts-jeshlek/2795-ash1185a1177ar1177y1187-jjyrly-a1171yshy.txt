«Ашҡаҙар»ҙың үткәне – башҡорт әҙәбиәтенең бөгөнгөһө сағылышында: халыҡ яҙыусыһы Ноғман Мусин, күренекле әҙиптәр Әсхәл Әхмәт-Хужа, Раил Байбулатов, Әнисә Таһирова, Тамара Ғәниева, Рәмзилә Хисаметдинова, Рәлиф Кинйәбаев, Хәйҙәр Тапаҡов, Азамат Юлдашбаев, Ғилман Ишкинин һәм башҡаларҙың ижад юлының инеш башы – ошо түңәрәк.  Азамат Юлдашбаевтың шиғырҙары үҙенсәлекле образдар аша асылған кинәйәһе менән аптыратһа, Мөнир Ҡунафин миҙалын һатҡан бабай хаҡында  уҡығанда, күҙҙәрҙән йәш атылды, дөрөҫлөк һәм ғәҙеллек хаҡында уйға һалды.
«Ашҡаҙар» түңәрәгенең кисәнән һуң ойошторолған киңәйтелгән ултырышы беҙҙең өсөн ҙур дәрес булды.  Ижад итеү яңғыҙлыҡты үҙ итһә лә, үҫеш өсөн ижади аралашыуҙар бик  мөһим.  Зәйнәб Биишева исемендәге Стәрлетамаҡ дәүләт педагогия академияһының IV  курс студенты. Шағирҙарҙың шиғырҙарыбыҙға һәм хикәйәләребеҙгә етди ҡарашы, әйткән һәр һүҙе күңелебеҙҙе үҫтерҙе, үҙ-үҙебеҙгә, ижадыбыҙға ҡарата талапсанлығыбыҙҙы арттырҙы.  Уларҙың ижадтың асылы, милләт яҙмышы, халыҡты күтәреүсе зыялылар, матбуғат торошо һәм башҡа мәсьәләләргә ҡарата  әйткән фекерҙәре барыбыҙҙы ла уйландырҙы.  «Ашҡаҙар» күркәм  традицияларға тоғро ҡала: ул бөгөн дә – ижадҡа ынтылыусы йәштәрҙең тәүге ижади асыштары менән уртаҡлашыу, фекер алышыу ҡоро.  Өфө ҡунаҡтары һәр ҡайһыбыҙҙың ижадына айырым баһа бирҙе.  Стәрлетамаҡ дәүләт педагогия академияһын тамамлаған,  бөгөн ошо юғары уҡыу йортонда уҡытҡан Р. Фәтҡуллина, А. Үтәев, А. Булатов түңәрәк ултырыштарында йәш ижадсылар өсөн – төп кәңәшселәр.  Кисәне алып барыусы Шағир һәм Ҡәләм (Илдус Ғилманов, Дилә Абдуллина) әңгәмәһендә был исемдәр ҙур ғорурлыҡ менән аталды.  Зәйнәб Биишева исемендәге Стәрлетамаҡ дәүләт педагогия академияһында 24 апрелдә «Ашҡаҙар»ҙың йырлы ағышы» исеме аҫтында ойошторолған әҙәбиәт байрамы тап ошо маҡсатты күҙ уңында тотто.
 Ошондай әҙәбиәт һәм рух байрамын бүләк иткән Азамат Юлдашбаев  һәм Мөнир Ҡунафинға, сараны               ойоштороусы факультетыбыҙға, башҡорт әҙәбиәте кафедраһына рәхмәтлебеҙ.  БашҠорт филологияһы факультетында эшләп килгән «Ашҡаҙар» әҙәби-ижад түңәрәгенең (етәксеһе – Рита Фәтҡуллина) тарихын һәм бөгөнгөһөн тоташтырҙы был сара, ошо рухи күпер аша йәштәрҙең ижади киләсәген ҡеүәтләне.  Кисәнең хәтеребеҙгә уйылған, иң ҡыҙыҡлы һәм иҫтәлекле өлөшө СДПИ-ҙы 1989 йылда тамамлаған, «Ашҡаҙар»ҙа үҫкән шағир, «Шоңҡар» журналының баш мөхәррире Азамат Юлдашбаев һәм шағир, «Йәшлек» гәзитенең яуаплы сәркәтибе Мөнир Ҡунафин менән осрашыу булды.  «Ашҡаҙар»ҙың йыры ағышында уларҙың да үҙ һүҙе, моңо бар. Ошо шартта ғына ҡәләмең нығына, үткерләнә.  Киләсәктә лә бындай осрашыуҙар шәхестәр үҫеүенә булышлыҡ итһен, «Ашҡаҙар»ҙың йырлы ағышы тынмаһын.
 Шағирҙарҙың беҙгә матбуғат, китаптар аша еткән ижадына был кисәнән һуң тағы ла яҡынайҙыҡ кеүек.  Сарала бөгөнгө «Ашҡаҙар»ҙарҙың төрлө жанрҙарҙағы сығыштары: ҡобайыр (Әлфирә Кәримова), шиғыр (Динә Ниғмәтуллина, Денис Зәйнәғәбдинов, Гүзәл Гәрәева, Дилә Абдуллина, Гөлшат Сөләймәнова, Әминә Азаматова), юмореска (Зөлфиә Сәлихова), йыр (Илшат Сынбулатов) йәштәрҙең ижади киләсәге башҡорт әҙәбиәтенә үҙ өлөшөн индерер, тигән ышаныс уятты.
«Ашҡаҙар»ҙар араһында быуындар бәйләнеше өҙөлмәй.  Динә НИҒМӘТУЛЛИНА,