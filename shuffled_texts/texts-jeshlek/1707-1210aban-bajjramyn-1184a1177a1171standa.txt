Ҡала халҡы һәм килгән ҡунаҡтар байрам концерты ҡарап, төрлө спорт сараларында ҡатнашып, милли аҙыҡтарҙан ауыҙ итеп, уйнап-көлөп, күңелле ял итте.  Ҡаланың ял һәм мәҙәниәт паркында үткән был байрам өлкәләге башҡорт-татарҙарҙың ғына түгел, ә төрлө милләт халыҡтарының да күңеленә хуш килде.  Павлодар башҡорт-татар йәмәғәт-мәҙәни үҙәгенең әүҙем ағзалары ойошторған сарала төбәктең бөтә ҡалаhы һәм өлкәhенән делегаттар, Рәсәй һәм Ҡаҙағстандың рәсми вәкилдәре ҡатнашты. Павлодар ҡалаһында уҙған республика һабантуйы Ҡаҙағстандың баш ҡалаһы  Астананың 10 йыллыҡ юбилейына, шулай уҡ Павлодар өлкәһенең 70 йыллығына арналды. Июнь аҙағы һәм июль баштарында Ҡаҙағстанда Башҡортостан һәм Татарстандың урындағы вәкиллектәре ярҙамында һәм ҡатнашлығында һабантуйҙар үтте.  Т. АМАНОВ.