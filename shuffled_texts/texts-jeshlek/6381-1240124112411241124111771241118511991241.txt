Предприятиела эш хаҡы буйынса тотҡарлыҡ булып, Рөстәм Хәмитов мәсьәләне ике аҙна эсендә хәл итергә ҡушҡайны.  Гәзитебеҙҙең үткән һандарының береһендә республика Президенты Рөстәм Хәмитовтың Нефтекамаға эш сәфәрендә «Әмзә урман комбинаты» йәмғиәте хеҙмәткәрҙәре менән осрашыуы хаҡында яҙғайныҡ.   Тикшереү көнөнә 534 хеҙмәткәр айҙан ашыу эш хаҡы алмаған булған.  Республика етәксеһе килеп ҡайтҡандан һуң комбинатта тикшереү үткән, хеҙмәт ҡануниәтен боҙоуҙар асыҡланған.  Йыллыҡ отпуск аҡсаһының да ваҡытында түләнмәүе, хеҙмәткәрҙәргә кәрәкле махсус кейем бирелмәүе лә билдәләнгән. Тикшереү һөҙөмтәләре буйынса юридик шәхес һәм урман комбинатының генераль директоры административ яуаплылыҡҡа тарттырылған.  Әле БР Дәүләт хеҙмәт инспекцияһынан белдереүҙәренсә, һигеҙ миллион һум күләмендәге бурыс түләнгән.