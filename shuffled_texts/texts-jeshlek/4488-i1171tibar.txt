Унда  беренсе курс студенттарын тәбрикләү, билдәле шәхестәрҙең сығыштары, йыр-моң һәм йәштәр өсөн дискотека буласаҡ.  Ейәнсура районында тыуып үҫеп, Өфөлә ғүмер итеүсе үҫәргәндәр изге традицияны быйыл да һаҡларға булды – күңелле сара 20 декабрҙә Хөсәйен Әхмәтов исемендәге Башҡорт дәүләт филармонияһында кис­ке сәғәт биштә үтәсәк. Кисәлә яҙыусы һәм ғалим­дарҙың сығышы көтөлә, ул йыр-бейеү менән  үрелеп барасаҡ. «Оло Эйек» яҡташтар ойошмаһы, Күгәрсен районының студенттар берлеге 18 декабрҙә Өфө сәнғәт училищеһының концерт залында баш ҡалабыҙҙа йәшәүсе яҡташтар осрашыуын үткәрә.  Осрашыу  киске сәғәт биштә башлана.
*** Танылған режиссер, «Яҡташ­тар ойошмаһы» рәйесе Салауат Итбаев белдереүенсә, бы­йылғы осрашыу күренекле сәйәсмән, билдәле йәмәғәт эшмәкәре Сөләймән Мырҙа­булатовҡа арнап уҙғарыласаҡ.  