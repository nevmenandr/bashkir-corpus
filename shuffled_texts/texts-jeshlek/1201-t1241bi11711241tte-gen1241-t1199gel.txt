Көньяҡ Урал үҙенең ҡабатланмаҫ тәбиғәте, хайуандар һәм үҫемлектәр донъяһына бай булыуы менән тәбиғәттә сәйәхәт итергә яратыусыларҙы  күпләп үҙенә йәлеп итә.   Илдә туризм тармағы үҫешкәндә  яңы проект, әлбиттә,  ҡыҙыҡһыныу уята.  Туристар милли парктың тәбиғәт ҡомартҡылары һаналған урындарына аттарҙа ла, йәйәүләп тә сәйәхәт ҡыла ала.  Ял итеүселәр башҡорт ауылы итеп эшләнгән урында ауыл хужалығында, йортта элек ҡулланылған әйберҙәр, милли кейемдәр, йыһаздар менән таныша ала.  З. ХӘСӘНОВА. Тәбиғәтте һаҡлау ғына түгел, урындағы халыҡтың йолалары, ғөрөф-ғәҙәттәре менән таныштырыу маҡсатынан да айырыуса һаҡланылыусы тәбиғәт биләмәләрендә туризмдың был тармағы бик популяр.   «Тәбиғәтте һаҡлау ассоциацияһы» коммерция булмаған партнерлыҡ «Башҡортостан» милли паркы менән берлектә «Тыуған ауыл» проектын эшләп, республика биләмәһендә экологик һәм этнографик туризмды әүҙемләштерергә уйлай.  Яңы проекттың нигеҙендә –  Мәләүез, Күгәрсен, Бөрйән райондарында урынлашҡан парк биләмәһендә тарихи документтар, боронғо көнкүреш  әйберҙәре менән йыһазландырылған этномәҙәни туристик үҙәк – музей булдырыу.  Сөнки башҡа төбәктәрҙә милли мәҙәниәтте, мираҫты һаҡлау буйынса музей-ҡурсаулыҡтар, милли парктар күптән булдырылған һәм улар ял итергә яратыусыларҙы күпләп үҙҙәренә йәлеп итеп, туризм  индустрияhында уңышлы эшмәкәрлек алып бара.  Туристарға башҡорт халҡының боронғо көнитмешен тойоу өсөн бәләкәй саман йорттар төҙөү ҙә планлаштырыла.  «Башҡортостан» милли паркы директоры Илдар Яҡупов, яңы проект үҙен аҡларға тейеш, тип иҫәпләй.»Беҙ туған тәбиғәтебеҙҙе һаҡлайбыҙ, әммә  мәҙәниәтебеҙҙе, милли йолаларыбыҙҙы һаҡлау, башҡаларҙы  ла улар менән таныштырыу эше тәбиғәт биләмәләрендә булырға тейеш», – ти ул.  Башҡорт халҡының милли ризыҡтарынан да ауыҙ итеп ҡарау һәр кемгә оҡшар , моғайын.  
  Килеүселәргә фольклор байрамдары, йолалар күрһәтеү ҙә ҡаралған.  Этнографик – мәҙәни туризм донъяла киң таралған. 