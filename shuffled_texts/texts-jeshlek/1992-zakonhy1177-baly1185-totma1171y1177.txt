Ҡариҙел районында йәшәгән ике кеше РФ Енәйәт кодексының 256-сы статьяһында ҡаралған енәйәт ҡылыуҙа (балыҡ үрсегән урындарҙа һәм уларҙың күсеш юлдарында, күпләп юҡ итеү ысулдарын ҡулланып, законһыҙ балыҡ тотоу) ғәйепле тип табылды.  БР прокуратураһының матбуғат хеҙмәте хәбәр итеүенсә, законһыҙ балыҡ тотоусыларға 1,5 йыл холоҡ төҙәтеү эштәре төрөндә яза билдәләнде. Уларға ҡарата енәйәт эше асылып, килтерелгән 3000 һум тирәһе зыян  енәйәтселәрҙән кире ҡаплатылған. Улар Павловка һыу һаҡлағысы территорияһында, Өфө йылғаһында, кәмә һәм ау ҡулланып, балыҡ тотҡан. 