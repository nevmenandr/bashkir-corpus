Кисә Бөйөк Еңеүҙең юбилейына һәм III Бөтә донъя башҡорттары ҡоролтайына арнала.  Ғәрәп теленән тәржемә иткәндә “сәйәхәтсе” исемен йөрөткән “Сәйәр“ гел генә сәйәхәттә – изгелек һәм мәрхәмәтлек сәйәхәтендә улар!

 Ә был көндәрҙә, йәғни 1 май байрамы алдынан “Сәйәр”ҙәр “Сәйәр”ҙең әҙәбиәт бүлеге мөдире, Башҡор­тостандың атҡаҙанған мәҙәниәт хеҙмәткәре, танылған шағир, унлаған шиғыр китабы, меңдән ашыу популяр йыр һүҙҙәренең авторы Рәмил Сурағолдоң  тыуған яҡтарында – Архангел район үҙәгендә һәм Ҡырмыҫ­ҡалы районының Прибельский ҡасабаһында уның ижад кисәһен уҙғарасаҡ.  Башҡортостандың атҡаҙанған артисы Иҙрис Кәлимуллин етәкселек иткән “Сәйәр” эстрада театры артистары күп изге эш ҡыла: балалар һәм ҡарттар йорттарында концерттар ҡуялар, кескәйҙәр һәм ололарҙы бүләктәр менән шатландыралар. Ветерандарҙы  “поход кухнялары”нда һыйлаясаҡтар, иҫтәлекле бүләктәр тапшырасаҡтар.  Розалина СУРАҒОЛОВА. Унда Диана, Гүзәл, Иҙрис Кәлимуллиндар, Дамира Сәйетова, Руслан Зөлҡәрнәев, Илдар Нурлы-Вәзири, Фәнир Ғәлимов, Гөлназ Биктимерова, Азат Имаев, Гөлфиә Сәлихова, Сәрдар, Эльвира Хәмәтнурова, Гөлназ Кашапова ҡатнашасаҡ. Бөйөк Еңеүҙең 65 йыллығына бағышлап артистар, йылдағыса, баш ҡалалағы революция яугирҙарына ҡуйыл­ған һәйкәл янында һуғыш ветерандары өсөн театрлаштырылған концерт күрһәтәсәк. 