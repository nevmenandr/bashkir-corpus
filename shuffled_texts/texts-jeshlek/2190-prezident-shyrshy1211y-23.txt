 Ойоштороу комитетына райондар һәм ҡалалар хакимиәттәре, профсоюздар һәм башҡа йәмәғәт ойошмалары менән берлектә мәғариф һәм мәҙәниәт учреждениеларында, ауыл-ҡалалар майҙандарында Яңы йылға арналған карнавалдар, сәхнәләштерелгән тамашалар әҙерләүҙе һәм үткәреүҙе тәьмин итеү  бурысы йөкмәтелә.
23 декабрҙә Конгресс-холда уҙғарыласаҡ Президент шыршыһына уҡыу алдынғылары, фәндәр  буйынса олимпиадаларҙа һәм спорт  ярыштарында еңеүселәр, дөйөм белем биреү мәктәптәренең үҙешмәкәр художество фестивалдәре лауреаттары, шулай уҡ һөнәри бурысын үтәгәндә һәләк булған республика хәрби һәм эске эштәр органдары хеҙмәткәрҙәренең балалары саҡырыласаҡ.  Бынан тыш, 14 йәшкә тиклемге биш һәм унан да күберәк балалы ғаиләләрҙең бәлиғ булмаған балалары ла Президенттың Яңы йыл бүләген алып ҡыуанасаҡ. Республикала Яңы йыл байрамдарын ойошҡан рәүештә үткәреү өсөн Президент М. Рәхимов ойоштороу комитеты составын раҫлаған Указға ҡул ҡуйҙы 
 Шыршы байрамында ҡатнашыусылар «Йәшел сауҡалыҡ» һәм «Салют» санаторийҙарында өс көн ял итәсәк. 