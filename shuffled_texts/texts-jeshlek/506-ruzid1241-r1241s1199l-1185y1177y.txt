Рузидә Рәсүловна!  Танауҙарын «мыш-мыш» тартып ултырған балаларҙы хәреф танырға өйрәткән, донъяның мөғжизәле серҙәрен асыусы һуҡмаҡтан әйҙәгән, мәктәпте икенсе өйөбөҙгә әйләндереп, башланғыс синыфтарҙа атай ҙа,  әсәй ҙә булған, бөгөн Сибай ҡалаһында йәшәүсе хөрмәтле тәүге уҡытыусыбыҙ Рузидә Рәсүл ҡыҙы ҮТӘШЕВАНЫ (Кәримова) алтын юбилейы айҡанлы ихлас ҡотлайбыҙ. Күпме йылдар үтһә лә, Һеҙ – беҙҙең өсөн һаман да бергә тау шыуып, Ҡар бабай яһап, көрттә аунап, тәбиғәттең һәр миҙгелендә урман ҡыҙырып, байрам  һайын концерттар менән сығыш яһап, бот буйы балаларҙы бәләкәй генә еңеүҙәргә дәртләндереп тороусы уҡытыусының эталоны.  Алдағы көндәрегеҙҙә лә беҙ белгән ижади  энергияғыҙҙың ташып тороуын, дәрт-дарманығыҙҙың һүнмәүен, ныҡлы  сәләмәтлек, Рәүф еҙнәй менән балаларығыҙҙың изгелек-игелеген күреп, бәхеткә, мөхәббәткә төрөнөп йәшәүегеҙҙе теләйбеҙ. Ҡотлау һәм иң изге теләктәр менән –  уҡытыусылыҡ карьерағыҙҙағы иң беренсе башланғыс синыфы уҡыусылары – Лағыр урта мәктәбен 1988 йылда тамамлаусылар.