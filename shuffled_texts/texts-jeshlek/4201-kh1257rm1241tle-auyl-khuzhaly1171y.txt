Үҙегеҙгә, ғаиләләрегеҙгә именлек теләйбеҙ! Ауыл хужалығы хеҙмәткәрҙәре өсөн эш тормоштоң үҙе кеүек.  Әммә сатнама һыуыҡта, ай яҡтыһында, сана табаны менән ҡарҙы шығырлатып, аттарға тейәлеп, фермаға эшкә киткән апай-ағайҙар, яҙғыһын һәм йәйгеһен, аҙналар буйы, өйҙәренә лә ҡайта алмай яландарҙа колхоз һыйырҙарын һауыусылар, туҙандан күҙҙәре генә йылтырап торған комбайнсылар, тракторсылар эшләгән ваҡыт кисә генә, яңы ғына булған хәл.  Бөгөн беҙ  табындарыбыҙҙы икмәкле һәм һөтлө иткән ауыл хужалығы хеҙмәткәрҙәренең, ветерандарҙың һәр береһенә ҙур рәхмәтебеҙҙе еткерәбеҙ, Хоҙай һеҙгә һаулыҡ, ныҡлыҡ бирһен! Шөкөр, хәҙер республика хужалыҡтарында ҡеүәтле, заманса техника эшләй.   
«Ауыл хужалығында эшләүселәр бөтә кешелектең хөрмәтенә лайыҡ», – тип әйткән классик.  Сөнки баҫыуҙар, яландар хужаһы булыу –  үҙе бер оло мәртәбә!  Көҙҙәрегеҙ алтын, йөҙҙәрегеҙ яҡты булһын!  Ауыр хеҙмәттән ҡурҡмай,  тупраҡҡа тиклем башын эйгән, тыуған еренә тоғролоҡ һаҡлаған ауыл хужалығы хеҙмәткәрҙәренә ҙур рәхмәт!   Өҫтәлдең батшаһын табындарға кем килтереп еткереүен беҙ бөтәбеҙ ҙә беләбеҙ.  Шуға ла Ауыл хужалығы һәм эшкәртеү сәнәғәте хеҙмәткәрҙәре көнө бөтә кешеләр өсөн ҙур байрам! Ысынлап та, икмәге булған дәүләт кенә ҡеүәтле була ала, икмәк кенә бөтә донъя менән идара итә.  Бөгөн ауыл хужалығына йәштәр күп килә, уларҙы ауыр хеҙмәт ҡурҡытмай.  Ысын йөрәктән һеҙҙе һөнәри байрамығыҙ менән ҡотлайбыҙ!  Улар календарҙағы ҡыҙыл көндәргә лә иғтибар итмәй, йыл әйләнәһенә эшләй ҙә эшләй. 