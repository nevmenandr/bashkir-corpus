Алиса ИМАНҒОЛОВА. Мәҫәлән, Эҫем  йылғаһында һуңғы көндәрҙә һыу кимәленең кәмеүе күҙәтелһә, көтмәгәндә генә ул ҡайтанан 17 сантиметрға күтәрелгән.  Өфө йылғаһының ике нөктәһендә – Красная Горка ауылы һәм Шаҡша ҡасабаһы эргәһендә һыу кимәле 18 сантиметрға артҡан. Мораҡ ауылы       эргәһендә Оло Эйек һәм Сулпан ауылы эргәһендә Йүрүҙән йылғаларында ғына һыу кимәле үҙгәрешһеҙ, ә ҡалған йылғаларҙа, Башгидрометтың хәбәр итеүенсә, һыу яйлап ҡайта.  Республиканың төп һыу артерияһынан башҡа бөтә йылғалар ҙа боҙҙан әрселгән. Тәүлек эсендә Ағиҙел йылғаһында һыу кимәле Бөрө эргәһендә – 68 һәм Андреевка ауылы янында 30 сантиметрға кәмегән. Был көндәрҙә бөтә ерҙә лә кәмей башлаған ташҡын бер нисә йылғала үҙ позицияһын ысҡындырмаҫҡа тырыша.  Быны һауа  температураһының күтәрелеүе менән аңлатып була.