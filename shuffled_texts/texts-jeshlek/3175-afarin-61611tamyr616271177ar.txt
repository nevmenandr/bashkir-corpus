Байтус, Иң яҡшы күңел асыу программаһы номинацияһында билдәләнеп, махсус бүләккә лайыҡ булһа, Сәңгелдәк Иң яҡшы балалар программаһы номинацияһында еңеү яулай. Бынан тыш, фестивалдә Тамыр студияһының Сәңгелдәк һәм Байтус программалары ла ҡатнаша.  Фильм-әкиәттең сценарий авторы – Гөлназ Ҡолһарина, ҡуйыусы режиссеры Айгөл Малбаева, ҡуйыусы операторы Илдар Насретдиновтарҙың юғары оҫталығы билдәләнһә, БР-ҙың атҡаҙанған артисткаһы Рушана Бабич, БР-ҙың халыҡ артисткаһы Венера Хәсәнова һәм әкиәттең төп геройы – биш йәшлек Камила Дәүләтбирҙиналарҙың һоҡланғыс уйнауы ла жюри ағзаларын битараф ҡалдырмай.  А. ИСМӘҒИЛЕВ. Башҡортостан телерадиокомпанияһы дәүләт учреждениеһының Тамыр телерадиостудияһы 9 – 13 июндә Ханты-Мансийск ҡалаһында үткән Включайся! IV халыҡ-ара балалар телевидениеһы фестивалендә беренсе урынды яуланы 
 Билдәле телетапшырыуҙар алып барыусы Татьяна Веденеева етәкселегендәге жюри ағзалары Тамыр студияһының программаларына юғары баһа бирә.  Конкурста телерадиостудия Ҡамыр-батыр фильм-әкиәте менән сығыш яһаны.   Жюри составында үткән фестивалдәрҙә ҡатнашып, программаларының юғары кимәлен күрһәтеүгә өлгәшкән студия етәксеһе Гөлназ Ҡолһарина ла эшләй. 
 Телерадиотапшырыуҙар милли ассоциацияһы, Матбуғат һәм киң коммуникациялар буйынса федераль агентлыҡ, Теленяня һәм Бибигон каналдары ойошторған фестивалдә барлығы 62 компания  146 эш тәҡдим иткән. 