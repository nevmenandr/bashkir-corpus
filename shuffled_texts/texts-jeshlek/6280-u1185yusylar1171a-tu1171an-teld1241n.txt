Яңы федераль закон туған тел һәм  туған әҙәбиәтте өйрәнеүселәргә  дәүләт аттестацияһы үтеү барышында имтихан тапшырыу өсөн ошо фәндәрҙе  һайлау хоҡуғын бирә.  Рәсәй Президенты Дмитрий Медведев ошо көндәрҙә «Мәғариф тураһында»ғы Рәсәй Федерацияһы законына үҙгәрештәр индереү тураһында»ғы законға ҡул ҡуйған. Законға ярашлы, Рәсәй Федерацияһы  субъекттарының  дәүләт власы органдарына дәреслектәр сығарыу буйынса ойошмаларҙы һайлауҙа ҡатнашыу хоҡуғы ла бирелә. Закон РФ Дәүләт Думаһы тарафынан 20 майҙа ҡабул ителгән була һәм 25 майҙа Федерация Советы тарафынан раҫлана.   Туған тел һәм әҙәбиәт буйынса йомғаҡлау аттестацияһы үтеү тәртибе һәм формаһы Рәсәй Федерацияһы  субъекттарының  дәүләт власы органдары тарафынан билдәләнә. 