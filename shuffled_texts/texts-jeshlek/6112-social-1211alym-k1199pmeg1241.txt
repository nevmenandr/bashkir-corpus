Бындай хеҙмәттәшлек беҙҙе тулыһынса ҡәнәғәтләндерә, – тип билдәләй «Эшлекле Рәсәй»ҙең Башҡортостан бүлексәһе рәйесе, «Берҙәм Рәсәй»ҙең  төбәк бүлексәһе ҡарамағындағы эшҡыуарлыҡҡа һәм инновацияларға ярҙам буйынса советы рәйестәше Рафаэль Мәрҙәншин. Эшҡыуарҙар «Халыҡ фронты»н, бизнес мәнфәғәтендәге мәсьәләләрҙе тикшереү өсөн бик яҡшы майҙансыҡ, тип һанай.  
– Халыҡ фронтының федераль һәм төбәк координация советы составына инеп, беҙ асыҡтан-асыҡ, башҡа йәмәғәт ойошмалары менән тиң хоҡуҡта халыҡ программаһына тәҡдимдәребеҙҙе индерәбеҙ, был программа артабан «Берҙәм Рәсәй» партияһы ярҙамында бойомға ашырыласаҡ.  Республика эшҡыуарҙары бер­ҙәм социаль һалымды 34 проценттан 20-гәсә төшөрөргә тәҡдим итте.  Уларҙың фекеренсә, был бизнесҡа административ йөкләмәне кәметеү мөмкинлеге бирәсәк.
«Эшлекле Рәсәй»ҙең төбәк бүлексәһе вәкилдәре  «Бөтә  Рәсәй халыҡ фронты» халыҡ программаһына ошондай тәҡдим индерҙе.  