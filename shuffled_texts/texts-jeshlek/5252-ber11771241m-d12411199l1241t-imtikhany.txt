Шулай уҡ был көн ниндәйҙер сәбәп буйынса БДИ тапшыра алмағандар өсөн резерв көнө лә булып тора.  20 апрелдә берҙәм дәүләт имтиханын алдан тапшырыу хоҡуғына эйә булғандар өсөн һынауҙар башланды.   Улар – Бөтә Рәсәй кимәлендәге ярыштарҙа  ҡатнашырға тейешле спортсылар, 2010 йылда хеҙмәткә саҡырылыу көтөүсе егеттәр һәм операцияға ятыр­ға тейешле сығарылыш синыф уҡыусылары.  БР Мәғариф министрлығынан хәбәр итеүҙәренсә, Башҡортостанда ун кеше БДИ-ны алдан тапшырасаҡ, шуларҙың алтыһы – Өфөлә, шулай уҡ Асҡын һәм Стәрлетамаҡ райондарында берәр кеше һәм Ҡариҙел райо­нынан ике уҡыусы.  Бынан тыш, уҡыусылар БДИ тапшырыу өсөн йәмғиәтте өйрәнеү, физика, биология,  тарих, информатика фәндәрен һайлаған.  Дөйөм алғанда, быйыл 29,5 мең кешенең берҙәм дәүләт имтиханы тапшырыуы көтөлә. Алдан тапшырыусы уҡыусылар өсөн имтихандар 30 апрелдә татамланасаҡ.  
20 апрелдә улар рус теле буйынса берҙәм дәүләт имтиханы тапшырҙы, ә 24 апрелдә математиканан һынау тотасаҡтар. 