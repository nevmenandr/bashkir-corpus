Конкурста  еңеүселәр БСТ каналы  әҙерләгән иҫтәлекле приздар менән бүләкләнәсәк. Баш  ҡаланың популяр  ди-джейҙары  DJ Gаbbа һәм DJ Самойлов дискотека  ла үткәрәсәк. Концертта башҡорт эстрадаһының популяр йырсылары – Рөстәм Ғиззәтуллин, Сәғиҙулла Байегет, Радик Юлъяҡшин, Марсель Ҡотоев, Дэни, «Азия» дуэты, «Һомай», «Башстайл» төркөмдәре, «Беҙгә барыбер» егеттәре ҡатнаша. А. КӨЙӨРГӘҘИН. 14 февралдә «Өфө уттары»  күңел асыу комплексында Ғашиҡтар көнөнә арналған «Шаушоумания» форматында иң күңелле  тамаша «Шау-шоу»  була.  «Иң-иң» тип табылғандары «Шоңҡар»  журналы биттәрендә донъя күрәсәк.  Башҡорт йәштәре иттифағы, БСТ, «Юлдаш-nеw» каналы, «БТВ-медиа» үҙәге, «Шоңҡар»  журналы редакцияһы ойошторған  тамашаның беренсе бүлегендә  «Шау-шоу»  төркөмө йырҙарын яңы форматта, яңы стилдә, яңы аранжировкаларҙа, яңы башҡарыусылар ижадында ишетерһегеҙ. Башҡорт йәштәре өсөн ойошторолған күңелле  тамашаға  рәхим итегеҙ, дуҫтар! Шулай уҡ  мөхәббәткә арналған  шиғырҙар конкурсы иғлан ителә.  Тамаша барышында иң серле, иң матур  һүҙҙәр яҙылған хаттар ҡабул ителәсәк  һәм аҙаҡтан  йомғаҡ яһаласаҡ.  Ойоштороусылар мөхәббәтен иң үҙенсәлекле белдереүселәргә конкурс та иғлан итә. 