26 мартта 16 сәғәттә «Йәшлек» гәзите редакцияһы Башҡортостан радиоһының  «Юлдаш» радиоканалы менән берлектә гәзит уҡыусылар өсөн Башҡортостан Республикаһының Йәштәр сәйәсәте буйынса дәүләт комитеты рәйесе Юлай Ильясов һәм ведомствоның торлаҡ буйынса белгесе ҡатнашлығында «тура бәйләнеш» ойоштора.  Йәш ғаиләләргә торлаҡ төҙөү йәки һатып алыу маҡсатында субсидия алыу өсөн ниндәй шарттарҙы үтәргә кәрәк, йәштәргә һәм йәш ғаиләләргә төбәлгән ниндәй федераль һәм республика маҡсатлы программалары эшләй һәм улар менән нисек файҙаланырға, йәш белгестәрҙе эшкә урынлаштырыу һәм башҡа ошо йүнәлештәге мәсьәләләргә ҡағылышлы һорауҙарығыҙҙы 273-46-38 телефоны буйынса шылтыратып бирә алаһығыҙ. 