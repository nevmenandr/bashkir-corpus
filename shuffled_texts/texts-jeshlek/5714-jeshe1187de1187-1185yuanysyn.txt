   Тағы 20 кешенең хеҙмәте Башҡортостан Республикаһының Почет грамотаһы менән  баһаланды.  Республика йортонда Башҡортостан Президенты бер төркөм хеҙмәт алдынғыһына дәүләт наградалары тапшырҙы.  Бүләкләнеүселәр араһында төрлө һөнәр эйәләре –  уҡытыусылар, табиптар, инженерҙар, рәссамдар, предприятие етәкселәре бар.  С. НИЯЗОВА.   Өфө ҡалаһынан Аркадий Гайдар исемендәге 47-се гимназияның рус теле һәм әҙәбиәте уҡытыусыһы Татьяна Трофимоваға «Рәсәй Федерацияһының атҡаҙанған уҡытыусыһы» тигән маҡтаулы исем бирелде.  Ил кимәлендәге юғары наградаға шулай уҡ Башҡорт дәүләт медицина университетының кафедра мөдире Владимир Плечев та лайыҡ булды.  Төрлө тармаҡтарҙа эшләүсе 24 кешегә «Башҡортостан Республикаһының атҡаҙанған хеҙмәткәре» тигән маҡтаулы исем бирелде.  
«Башҡортостан Республикаһындағы фиҙакәр хеҙмәте өсөн» билдәһе менән өс кеше бүләкләнде.   Үҙенең хеҙмәте менән республикабыҙҙың социаль-иҡтисади үҫешенә, уны ил, донъя кимәлендә танытыуға ҙур өлөш индергән биш хеҙмәт алдынғыһы Салауат Юлаев орденына лайыҡ булды.  Башҡортостан Президенты Указы менән Ағиҙел ҡалаһы хакимиәте башлығы Валерий Федоров «Халыҡтар дуҫлығы» ордены менән бүләкләнде.   