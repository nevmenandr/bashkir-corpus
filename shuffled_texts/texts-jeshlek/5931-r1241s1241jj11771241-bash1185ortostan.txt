 Рәсәйҙәге берҙән-бер инфоматта үҙебеҙҙең инновацион яңылыҡтар ғына ҡулланыла.  Был яңылыҡты РФ Хөкүмәте Рәйесе урынбаҫары – РФ Хөкүмәте Аппараты етәксеһе Сергей Собянин етәкселегендәге федераль министрлыҡтар һәм ведомстволар етәкселәре баһаланы.  Республикала халыҡ мәғлүмәти ресурстар менән киң файҙалана алһын өсөн «Промсвязь»  асыҡ акционерҙар йәмғиәте менән берлектә бөтә техник талаптарға яуап биргән, юғары етештереүсәнле, быға тиклем ҡулланылған мәғлүмәт киоскыһына һынамыш өлгө эшләнгән.  Инновациялар аппараттың үҙҡиммәтен дә, хеҙмәтләндереү хаҡын да күпкә кәметеү мөмкинлеге бирә. Башҡортостан стенды шулай уҡ РФ элемтә һәм киң коммуникациялар министры Игорь Щеголев, РФ мәғариф һәм фән министры Андрей Фурсенко, РФ Президенты советнигы Леонид Рейман, РФ эске эштәр министры Рәшит Нурғәлиев, Федераль дәүләт теркәүе, кадастр һәм картография хеҙмәте етәксеһе урынбаҫары Сергей Сапельников, Рәсәй Һаулыҡ һаҡлау һәм социаль үҫеш министрлығының Информатизация департаменты директоры Олег Симаков, Федераль ҡаҙнасылыҡ етәксеһе урынбаҫары Алексей Поповты ҡыҙыҡһындырҙы.  БР Хөкүмәте Премьер-министры Раил Сарбаев Тверҙәге VII «Мәғлүмәти йәмғиәт» социаль-иҡтисади форумда Өфө инженерҙарының эштәрен күрһәтте. 