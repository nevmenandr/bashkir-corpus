Республика йыр-моң фестиваленең маҡсаты – талантлы йәштәрҙе асыу, уларға  эстрадаға юл ярыу.  28 – 29 ноябрҙә Башҡорт дәүләт филармонияһында «Йәшлек-шоу – 2009» республика йәштәр йыр-моң фестивале үтә
 Әйткәндәй, 20 ноябрҙә Өфө ҡалаһы, Кустарная, 17 адресы буйынса фестивалдең  һайлап алыу туры үтә.  Тәүге йылдарҙа уҡ ҙур популярлыҡ яулаған был фестиваль бик күп йырсыны танытты ла инде.
«Йәшлек-шоу»ҙа, билдәле йырсылар менән бер рәттән, йәш башҡарыусылар ҙа сәхнәгә сығасаҡ.  Йыл да уҙғарылып, матур йолаға әүерелгән сараны БР Мәҙәниәт һәм милли сәйәсәт министрлығы, «Башҡортостан» телерадиокомпанияһы һәм Башҡорт йәштәре иттифағы ойоштора. Быйылғы фестивалдә Фәнис Солтанғолов, Сәғиҙулла Байегет, Марсель Ҡотоев, Рөстәм Шаһыбалов, Заһир Иҫәнсурин, Рәдиф Бохарбаев, Радик Юлъяҡшин, Рәил Өмөтбаев, Гөлнур Ҡарабулатова, Анжелика  һәм башҡа йәш «йондоҙ»ҙар ҡатнаша. Ҡатнашырға теләүселәр, рәхим  итегеҙ!