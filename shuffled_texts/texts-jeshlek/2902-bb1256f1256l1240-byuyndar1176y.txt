Килешеү республика территорияһында хирургия үҙәген төҙөүҙе күҙ уңында тота.  ӨФӨЛӘ БЫУЫНДАРҘЫ ПРОТЕЗЛАУ ҮҘӘГЕ ТӨҘӨЛӘСӘК  JRHA эндопротезлау хирургияһы буйынса махсуслашҡан компанияның өлкән советнигы Радж Синханың хәбәр итеүенсә, был бүлектә ун йыл элек тик хыял булып тойолған дауалау-протезлау ысулдарын ҡулланып буласаҡ.  БР Хөкүмәте Премьер-министрының һүҙҙәре буйынса, Өфө бындай килешеүгә әҙер.  Беҙҙә бындай төр медицина хеҙмәтенә мохтажлыҡ бар: эндопротез медицина ярҙамын алыу өсөн бөгөн сиратта  4 меңгә яҡын кеше тора.  Үҙенсәлекле проектты тормошҡа ашырыу өсөн республикабыҙ бер ҙә юҡҡа ғына һайланмаған: был йәһәттән төбәктең инвестиция йәһә-тенән уңайлы булыуы, ышаныслы партнер репутацияһы, шулай уҡ дөрөҫ алып барылған хоҡуҡи позиция һәм  республикала алға киткән фән өлкәһе лә үҙенең ролен уйнамай ҡалмаған.    БР Хөкүмәте Премьер-министры Раил Сарбаев быуындарҙы протезлау буйынса Америка госпитале акционерҙары (JRHA) менән инвестиция килешеүенә ҡул ҡуйҙы – Көнсығыш Европала уға тиң госпиталдәр булмаясаҡ, республика был эштә пионер ғына.  Госпиталь вәкилдәре килә-сәктә Башҡортостанға медицина хеҙмәткәрҙәрен уҡытыу маҡсатында үҙҙәренең белгестәрен йүнәлтергә лә тәҡдим итә.

«Башинформ». Тубыҡ һәм янбаш-бот быуындарын эндопротезлауға махсуслаш-ҡан хирургия үҙәге бик күп пациентҡа ярҙам итергә һәм күрһәтелгән хеҙмәттәрҙең сифатын күтәреүгә булышлыҡ итәсәк.
– Беҙ быуындарҙы эндопротезлау буйынса бик ҙур булмаған госпиталдәрҙең потенциалын ыңғай баһалайбыҙ, – тип билдәләне Раил Сарбаев. 