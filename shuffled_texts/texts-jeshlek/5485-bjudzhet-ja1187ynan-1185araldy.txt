Был аҡса социаль әһәмиәттәге объекттар төҙөлөшөн финанслауға һәм мәғариф, мәҙәниәт, һаулыҡ һаҡлау, спорт өлкәһендәге сараларға булышлыҡ итеүгә йүнәлтеләсәк. БР Дәүләт Йыйылышы – Ҡоролтай депутаттары 2010 йылға республика бюджетына үҙгәрештәр индереүсе закон проектын ҡабул итте.  Яңы закон проекты Башҡортос­тан Республикаһы бюджетының  2 млрд 39,9 млн һумға, сығымдар­ҙың 3 млрд  911,8 млн һумға артыуын күҙаллай.  Бюджеттың һан параметрҙары буйынса билдәләнгән үҙгәрештәр­ҙе Айрат Ғәскәров бер нисә төркөмгә бүлде.   Бюджет күләме ошо асыҡлауҙарҙан һуң 66 млрд 138,4 млн һум һәм сығымдар буйынса 14 млрд 519,0 млн һум дефицит менән 80 млрд 657,4 млн һум тәшкил итәсәк, – ти БР Хөкүмәте Премьер-министрының беренсе урынбаҫары – финанс министры Айрат Ғәскәров.  Өсөнсө төркөм «Система» шәф­ҡәт­лелек фондынан килгән аҡса иҫәбенә Башҡортостан Респуб­лика­һы бюджетының килемдәр һәм сығымдар күләмен арттырыуҙан ғибәрәт.  Икенсе төркөм төҙөлөш, реконструкция, капиталь ремонт үткәреү, автомобиль юлдарын төҙөкләндереү һәм ҡарау өсөн федераль бюджеттан планлаштырылған кредит алыуға ҡағыла.     Беренсе төркөм Торлаҡ-коммуналь хужалығын реформалауға булышлыҡ итеү фонды иҫәбенә күп фатирлы йорттарға капиталь ремонт үткәреү һәм авария хәлендәге торлаҡтан граждандарҙы күсереү буйынса республика адреслы программаһын тормошҡа ашырыуға алынған кире ҡайтарылмай торған  аҡсаға –  1 млрд 451,8 млн һум суммаға бәйле.