Бөйөк Еңеүгә 65 йыл тулыуға арнап, баш ҡалабыҙҙың «Родина» кинотеатрында «Һуғыш беҙҙе балаға һанаманы» документаль фильмының премьераһы булды.  Тыл һәм һуғыш ветерандары, мәктәп уҡыусылары, журналистар фильмдың тәүге тамашасылары булыу бәхетенә иреште.  Фильмдың сценарий авторы – Мәғәфүр Тимербулатов, ҡуйыусы режиссеры – Вилүрә Иҫәндәүләтова, ҡуйыусы операторы – Рафаил Сарваев.  Документаль фильм, тәү сиратта, тылда ҡалған үҫмерҙәр, балалар, ҡатын-ҡыҙҙар хаҡында һөйләй.  Башҡортостандың Бөйөк Ватан һуғышында Еңеүгә индергән өлөшө яуға киткән һалдаттар ғына түгел, көнө-төнө баҫыуҙарҙа трактор менән ер һөргән үҫмер ҡыҙҙар, завод­тарҙа эшләгән йәштәр, кисен, колхоз эшенән һуң һалдаттарға шәм яҡтыһында бирсәткә, башалтайҙар бәйләгән апайҙар ҙа икәнлеген күрһәтеүсе фильм күңелдә республикабыҙ өсөн ғорурлыҡ тойғоһо уята.  Һуғыш ваҡытында Башҡортостанда ниндәй заводтар эшләүе, унда ниндәй ҡорал етештерелеүе тураһында фильм аша белеү йәштәр, һуғыштан һуң тыуғандар өсөн дә бик ҡыҙыҡлы.  Ҡорал һатып алыу өсөн республика халҡының үҙ кеҫәһенән аҡса тапшырыуын, ваҡыт менән иҫәпләшмәй эшләүен, бөтә кешеләрҙең Еңеү хаҡына берләшеүен тулҡынланмайынса ҡарау мөмкин түгел.
 Шулай уҡ БР Хөкүмәте Премьер-министры урынбаҫары, мәҙәниәт һәм милли сәйәсәт министры Илдус Илешев та премьераны ҡарарға килде. Л. Рифатова.
  Башҡортостанда ла байрамдың яҡынлашыуы көндән-көн нығыраҡ һиҙелә, ошо айҡанлы төрлө концерттар, «түңәрәк өҫтәл»дәр, башҡа мөһим саралар ойошторола. Улар рәсми архив материалдарын, һуғыш ваҡытын күрһәткән фотоларҙы, кинохрониканы ҡулланып, бөгөн иҫән булған, һуғыш ваҡытында тылда эшләгән геройҙар менән күрешеп, әңгәмәләшеп, матур документаль фильм төшөрөүгә өлгәшкән.  Бөйөк Ватан һуғышында Еңеүгә 65 йыл тулыуға арналған саралар тотош илгә байрам кәйефе бирә.  Өфөнөң «Родина» кинотеатрында тылда ҡалғандар тураһындағы фильмдың  премьераһы үтте. 