Ошо ун көн эсендә һеҙгә яратҡан республика баҫмаларына, шул иҫәптән «Йәшлек»кә яҙылыуға 10 процент ташлама бирелә.  Йәғни «Йәшлек»кә хәҙер ике индекс буйынса яҙыла алаһығыҙ: ул өйөгөҙгә аҙнаһына ике тапҡыр – килһен тиһәгеҙ – 80148 индексы (ярты йылға яҙылыу хаҡы – 337 һум 86 тин), шәмбе  һанын ғына алдырып уҡырға теләһәгеҙ (ярты йылға яҙылыу  хаҡы – 278 һум 10 тин), 16414 индексы  буйынса яҙылырға кәрәк. Йәғни беҙҙең гәзиттең хаҡы 30  һумдан ашыуға арзаная. Ошо уҡ ваҡытта «Балалар, йәштәр  һәм милли  матбуғат декадаһы» ла ойошторола. Хөрмәтле уҡыусылар!
  Гәзитебеҙҙең 1 июлдән яңыса, «ҡалынайып», аҙнаһына  ике тапҡыр: шишәмбелә – 8,  ә шәмбелә  16 битлек булып сыға башлаясағы тураһында хәбәрҙарһығыҙ инде. Һеҙҙең өсөн тағы бер һөйөнөслө яңылығыбыҙ бар: «Рәсәй почтаһы» федераль дәүләт унитар предприятиеһының филиалы Башҡортостан Республикаһы буйынса федераль почта элемтәһе идаралығы 13 майҙан 23 майға тиклем «Подписчиктар декадаһы» үткәрә.  Ҡыҫҡаһы,  бирелгән мөмкинлектән  файҙаланып ҡалығыҙ!