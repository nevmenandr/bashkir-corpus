Премияға 16-нан 35 йәшкә тиклемгеләр  дәғүә итә.  Уңыштар һеҙгә! Лауреаттар 2009 йылдың 27 июнендә – Йәштәр көнөн байрам итеү алдынан иғлан ителәсәк. 2009 йылдың  1 ғинуарынан 1 апреленә тиклем Әҙәбиәт, сәнғәт һәм архитектура өлкәһендәге Шәйехзада Бабич исемендәге дәүләт республика йәштәр премияһына тәҡдим итеүгә эштәр ҡабул ителә. Ш. Бабич исемендәге премия 1995 йылда БР Министрҙар Кабинеты ҡарары менән булдырыла.   Республикала ватан милли мәҙәниәтендә   иң сағыу яҙмышлыларҙың  береһе булған халыҡ шағиры тураһында яҡты иҫтәлек һаҡлана.
13 йыл эсендә 55 кеше премия лауреаты булған.  Иң күбе биш кешенән торған ижади коллектив та  лауреат була ала.  Мөмкинлекте ҡулдан ысҡындырмағыҙ, бәлки, конкурс комиссияһы  тап һеҙҙе  маҡтаулы дәүләт йәштәр премияһы лауреаты тип таныр.  Әҙәбиәт өлкәһендәге әҫәрҙәр – матбуғатта баҫылып сыҡҡандан һуң, музыка, театр, һынлы сәнғәт, хореография, эстрада һәм цирк сәнғәте, дизайн, кино һәм телевидение өлкәһендәге әҫәрҙәр концерттарҙа, күргәҙмәләрҙә, театрҙар һәм кинотеатрҙарҙағы премьераларҙа, радио һәм телевидение аша халыҡҡа сығарылып, йәмәғәтселек танышҡандан һуң, архитектура өлкәһендә объекттар файҙаланыуға тапшырылғандан һуң ғына премияға тәҡдим итеүгә күрһәтелә ала.
2008 йылға әҙәбиәт, сәнғәт  һәм архитектура  өлкәһендәге Шәйехзада Бабич исемендәге  дәүләт  республика йәштәр  премияһына тәҡдим итеүгә материалдар түбәндәге адрес буйынса ҡабул ителә: 450000, Башҡортостан Республикаһы, Өфө  ҡалаһы, Ленин урамы, 10, БР Йәштәр сәйәсәте  буйынса дәүләт комитетының ойоштороу  бүлеге (24-се кабинет), белешмәләр өсөн телефондар: (347)  276-45-87, 251-14-75. Хәтерегеҙгә төшөрәбеҙ: йыл һайын  һәр береһе 50 мең һумлыҡ өс премия бирелә. 