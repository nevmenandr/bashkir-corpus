Г. ИЛЬЯСОВА. Күгәрсен районында Башҡортостандың халыҡ яҙыусыһы Зәйнәб Биишева исемендәге әҙәби премия лауреаттарын бүләкләү тантанаһы үтте. Абруйлы премияға быйыл дүрт кеше – шағир, публицист, тәржемәсе, БР һәм РФ Яҙыусылар союзы ағзаһы, Салауат Юлаев исемендәге дәүләт премияһы лауреаты Хәсән Назаров (Хәсән Назар), профессор, философия фәндәре докторы, БДУ-ның Нефтекама филиалы директоры Октябрь Вәлитов, филология фәндәре кандидаты, Стәрлебаш ауылының 1-се урта белем биреү мәктәбе директоры Миңлехәнә Баһауетдинова, Күгәрсен районы Мораҡ башҡорт гимназияһы директорының тәрбиә эштәре буйынса урынбаҫары, башҡорт теле һәм әҙәбиәте уҡытыусыһы Гөлфиә Искәндәрова лайыҡ булды.  Лауреаттарҙың барыһы ла Зәйнәб Биишеваның мираҫын халыҡҡа еткереүгә ҙур өлөш индергән.
(Халыҡ яҙыусыһының тыуыуына 100 йыл тулыуға арнап, Күгәрсен районында үткән республика ғилми-ғәмәли конференцияһынан материалды киләһе һандарҙа уҡығыҙ). 