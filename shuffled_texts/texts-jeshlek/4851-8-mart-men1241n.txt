Х. Әхмәтов  исемендәге Башҡорт дәүләт филармонияһында 8 мартта 19 сәғәттә башланасаҡ байрам концертына рәхим итегеҙ,  дуҫтар!  Быйыл йырсы мөхәббәтле йырҙарын гүзәл заттарға бағышлаясаҡ.  Бик  күңелле буласаҡ! Популяр йырсы, талантлы башҡарыусы, оҫта алып барыусы Рөстәм Ғиззәтуллин яҙҙың иң матур байрамдарының береһе – 8 март көндө Х. Әхмәтов исемендәге Башҡорт дәүләт филармонияһының Ҙур залында ҡатын-ҡыҙҙар байрамына арналған концерт программаһы менән сығыш яһаясаҡ. Былтыр сентябрҙә «Өфө уттары»нда ул үҙенең тыуған көнө уңайынан Өфө тамашасыһын дәртле, күңелдәрҙе елкендергес йырҙары менән ҡыуандырғайны.   «8 Март менән!» тип аталған концертында йырсының дуҫтары Алина Дәүләтханова менән Рәил Өмөтбаев та ҡатнаша.  Э. ХАФИЗОВА.