Башы  өҙөлөп тороп ҡалған хәлдә лә тәнгә инфекция үтеп инеү дауам итә, сөнки бөжәктең төкөрөк биҙҙәрендә һәм юлдарында КЭ вирусының ҙур концентрацияһы ҡала. Ашығыс ярҙам тәүге өс тәүлектә, иң яҡшыһы – беренсе тәүлектә күрһәтелә. Әгәр һеҙҙең районда талпан энцефалиты күҙәтелә икән, анализ һөҙөмтәләрен көтмәйенсә, талпан энцефалитын көкөрт менән профилактикалау пунктына мөрәжәғәт итегеҙ.  Медицина учреждениеһына мөрәжәғәт итеү форсаты булмаһа, талпанды үҙ аллы алып ташлау мотлаҡ.  Талпанды  еүеш мамыҡҡа һалып, ҡапҡаслы быяла һауытта  лабораторияға тикшертергә алып барырға кәрәк.  Икенсенән,  талпанды алдыртыу өсөн район санэпидемстанцияһына йәки район травмпунктына мөрәжәғәт итергә.  Уны тиҙ генә алып ташлау – кисектергеһеҙ сара. Талпан энцефалиты менән сирләү ихтималлығы ҡаҙалған бөжәктең вирус һанына ( йәғни уның күпме ваҡыт ҡаҙалып тороуына) бәйле.  Уны алған саҡта башы тәндә тороп ҡалһа, урынын спирт манылған мамыҡ йәки бинт менән һөртәләр, аҙаҡ стерилләнгән (утта ҡыҙҙырырға мөмкин) энә менән башын алалар. Бөжәкте алғандан һуң урынын йод иретмәһе йәки спирт менән эшкәртеү мотлаҡ. Талпанды һурып алғанда бик һаҡ ҡыланырға, уны ҡыҫмаҫҡа кәрәк, юғиһә, һытылһа, эсендәге сир ҡуҙғытҡыстарҙың йәрәхәткә  эләгеүе бар.  ПЦР-диагностика өсөн бөжәктең бер өлөшө лә етә. Иң тәүҙә, әлбиттә, мөмкинлек булһа, белгестәр менән кәңәшләшергә.  Талпанды тәндән алғанда май йәки төрлө иретмә ҡулланырға кәрәк, тигән тәҡдимдәр дөрөҫ түгел.   Бөжәкте өҙгөләргә лә ярамай, сөнки  тороп ҡалған өлөшө арҡаһында тәндең шешеүе һәм эренләүе мөмкин. 