Зауыҡлы кисәлә, матур йөкмәткеле концерттан тыш,  йәштәр өсөн дискотека ла ойоштороласаҡ.  Унда Башҡортостандың халыҡ артисткаһы, Салауат Юлаев исемендәге дәүләт премияһы лауреаты Гүзәл Сөләймәнова, шағирҙар, С. Юлаев исемендәге дәүләт премияһы лауреаты Хәсән Назар, Марат Кәрим, атаҡлы йырсының ейәне, Бөтә Рәсәй конкурсы лауреаты Артем Голов, «Гранде» бейеү коллективы етәксеһе Ася Тотманова, «Каруанһарай» фольклор-эстрада төркөмө ветераны, йырсы-ҡурайсы Рәсүл Ҡарабулатов, Башҡортостандың халыҡ артисы Вәлит Илембәтов, «Далан» төркөмө етәксеһе, Башҡортостандың халыҡ артисы Артур Туҡтағолов, «Йәдкәр» төркөмө йырсыһы Лилиә Ишемйәрова, академия хор капеллаһы дирижеры Илдар Ишбирҙин, Ф. Ғәскәров исемендәге академия халыҡ бейеүҙәре ансамбле солистары Филүс Ҡаҙаҡбаев менән Роберт Хәмиҙуллин, «Гәлсәр һандуғас» телефестивале лауреаттары Ынйы Вәдүтова, Артур Ҡунаҡбаев, Алина Дәүләтханова, БР Халыҡ ҡоралдары милли оркестры солистары Самат Кинйәбаев менән Венер Йылҡыбаев, шулай уҡ Ейәнсуранан килгән ҡунаҡтар ҡатнаша.  15 майҙа Хөсәйен Әхмәтов исемендәге Башҡорт дәүләт филармонияһында башҡорт эстрадаһының тәүге ҡарлуғасы, талантлы Ейәнсура ҡыҙы Мәғфирә Ғәлиева яҡташтарын, дуҫтарын, ғөмүмән, үҙенең ижадын яратыусыларҙың барыһын да йыр-моң кисәһенә йыя.  Салауат Итбаев ҡуйған тамашаға рәхим итегеҙ! Р. ЙӘНСУРИНА.