29 – 30 майҙа Октябрьский ҡалаһында Ҡурай байрамы үтәсәк  Һирәк яңғыраған көйҙәр уйналһа, бигерәк тә шәп.  Һәр бер бәйгесенең үҙе уйнаған көйҙәрҙең тарихын белеүе лә мотлаҡ. Конкурста ҡатнашыусылар традицион башҡа-рыу оҫталығына ла эйә булырға тейеш.  Т. АМАНОВ. Республикабыҙҙың төньяҡ-көнбайышында ҡурайҙы пропагандалау һәм популярлаштырыу, башҡорт халыҡ музыка ҡоралдарында уйнау традицияларын һаҡлау һәм артабан үҫтереү, һәләтле ҡурайсыларҙы асыҡлау, үҫеп килгән быуында башҡорт инструменталь фольклорына ҡарата һөйөү уятыу был моңло байрамдың маҡсаты булып тора ла инде. БР Мәҙәниәт һәм милли сәйәсәт министрлығы, Республика халыҡ ижады үҙәге, Октябрьский ҡалаһы ҡала  округы хакимиәте һәм Башҡортостан Ҡурайсылар союзы ойошторған был сарала айырым ҡурайсыларҙың һәм ҡурайсылар ансамблдәренең конкурсы үтәсәк.  Ҡурай байрамында ҡатнашыу өсөн ғаризаларҙы Республика халыҡ ижады үҙәге ҡабул итә. Ҡурай көйөнөң башҡа музыка ҡоралына ҡушылып башҡарылыуы ла мөмкин.  Ике турҙа уҙасаҡ конкурста оҙон һәм ҡыҫҡа көй башҡарыусы яңғыҙ ҡурайсылар ҙа, ансамблдәр ҙә ике йәш төркөмө буйынса (16 йәшкә тиклем һәм унан өлкәндәр) баһаланасаҡ. 