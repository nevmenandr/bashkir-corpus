Ойоштороу комитеты 10 октябрҙә Башҡорт дәүләт опера һәм балет      театрында уҙғарыласаҡ тантаналы йыйылышты үткәреү планын раҫланы.  Унда БР Хөкүмәте Премьер-министры урынбаҫары, мәҙәниәт һәм милли сәйәсәт министры Илдус Илешевтың, БР Хөкүмәте Премьер-министрының беренсе урынбаҫары, ауыл хужалығы министры Шамил Вахитовтың, Өфө ҡалаһы ҡала округы хакимиәте башлығы урынбаҫары Сынтимер Баязитовтың байрамға әҙерлек тураһындағы мәғлүмәттәре тыңланды, тип хәбәр итте БР Дәүләт Йыйылышы – Ҡоролтайҙың матбуғат хеҙмәте. Тантаналы йыйылыштар шулай уҡ ҡалаларҙа, муниципаль райондарҙың һәм ауылдарҙың административ үҙәктәрендә үткәреләсәк.  Башҡортостан Республикаһы көнөнә арналған сараларға әҙерлек һәм уларҙы үткәреү буйынса ойоштороу комитетының ултырышы үтте.  Халыҡ хужалығының төрлө тармаҡтары алдынғыларын хөрмәтләү буласаҡ, мәҙәни-масса һәм спорт саралары, көҙгө йәрминкәләр, күсмә байрам сауҙаһы ойоштороласаҡ.  Р. МӘХИЙӘНОВА.