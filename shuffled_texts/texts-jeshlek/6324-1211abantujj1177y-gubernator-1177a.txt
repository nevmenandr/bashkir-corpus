Байрам ҡунаҡтарын шулай уҡ Татарстандың Дәүләт Советы Рәйесе Фәрит Мөхәмәтшин һәм Санкт-Петербург хөкүмәтенең мәҙәниәт буйынса комитеты рәйесе Василий Панкратов сәләмләне.  23 июндә Ленинград өлкәһендә «Петербург һабантуйы» байрамы үтте.  Байрам ҡунаҡтары милли ризыҡтарҙан ауыҙ итте, иҫтәлеккә сувенирҙар һатып алды.  Майҙанда милли уйындар, ярыштар ойошторолдо.  Тәүгә был сараға Ленинград өлкәһе һәм Санкт-Петербург ҡалаһының барлыҡ башҡорт һәм татар милли-мәҙәни берләшмәләре вәкилдәре, Польша, Украина, Швеция, Финляндия, Төркиә, Төркмәнстан, Ҡаҙағстан, Үзбәкстан, Тажикстан һәм Ҡырғыҙстандан ҡунаҡтар йыйылды.  Сараны асыу тантанаһында ҡунаҡтарҙы Ленинград өлкәһе губернаторы Александр Дрозденко сәләмләне.   Ул байрамдың Бөтә донъя йәйге универсиада алдынан үткәрелеүен, Ҡазанға ҙур яуаплылыҡ йөкмәтелеүен билдәләне һәм ярыштарҙы үткәреүҙә ҡалаға уңыштар теләне.  БР Дәүләт Йыйылышы – Ҡоролтай вице-спикеры Рафаил Зиннуров республика Президенты Рөстәм Хәмитовтың сәләмләү хатын уҡып ишеттерҙе.  «Беҙҙең өсөн иң мөһиме – халыҡтар дуҫлығы, шуға күрә һабантуйҙы башҡорт һәм татар халыҡтарының ғына түгел, ә бөтә Ленинград өлкәһенең байрамы итеп ҡабул итәбеҙ», – тип һыҙыҡ өҫтөнә алды Александр Дрозденко. Унда БР Дәүләт Йыйылышы – Ҡоролтай Рәйесе урынбаҫары Рафаил Зиннуров етәкселегендә Башҡортостан делегацияһы ла ҡатнашты.
 Ойоштороу комитеты ҡарары буйынса, быйыл Петербург һабантуйына халыҡ-ара статус бирелде.    Бынан тыш, «Далан» эстрада төркөмө, республикабыҙҙың М. Кәрим исемендәге Милли йәштәр театры артистары Искәндәр Ғәзизов, Рөстәм Ғиззәтуллин сығыш яһаны.  Башҡортостан Республикаһы исеменән байрамда Учалы районы сығыш яһаны.  Учалы филармонияһы артистары ҡунаҡтарҙы йыр-бейеүҙәр менән ҡаршыланы.  Һабантуй барышында ҡунаҡтар татар һәм башҡорт этно-фольклор ауылдарында булды, ижади коллективтарҙың сығыштарын, милли көрәште ҡараны.  Петербург һабантуйының абсолют батырына Фәрит Мөхәмәтшин Татарстан Президенты исеменән яңы «Лада Калина»ның асҡыстарын тапшырҙы.  Ленинград өлкәһенә ижади коллективтар һәм делегациялар ебәреп, милли байрамды үткәреүҙә ярҙам күрһәткәндәре өсөн Башҡортостан Һәм Татарстан республикаларына рәхмәт белдерҙе. 