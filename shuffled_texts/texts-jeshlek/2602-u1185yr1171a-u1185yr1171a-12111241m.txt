Президенттың әйтеүенсә, әле түләп уҡығандарҙан 25 мең самаһы студент (әлбиттә, үҙҙәрен тик яҡшы яҡтан ғына күрһәткәндәр) 2009 йылда бюджет урындарына күсереләсәк.  Сөнки, РФ Мәғариф министрлығы мәғлүмәттәренә ҡарағанда, бөгөн вуздарҙағы түләүһеҙ урындарҙың 10 процентҡа тиклеме буш тора икән.  Эйе шул, ни булһа ла, эшһеҙҙәр һаны ғына артмаһын... Көрсөк эҙемтәләренә ҡаршы сираттағы аҙым: уҡыу өсөн түләү хаҡтарын «туңдырыу».  Әммә  ректорҙарҙың күбеһе бының менән риза түгел: «Хаҡтарҙың күтәрелеүенә ҡаршы бындай ысулдар баҙар шарттарына тура килмәй бит», – ти улар.  Яуап итеп, ил башлығы: «Был мәсьәләгә кире әйләнеп ҡайтырбыҙ әле», – тип кенә «йыуатты».  Рәсәй вуздары ректорҙарының быйыл  үткән съезында РФ Президенты Д. Медведев студенттарға һәм вуздарға көрсөк мәлендә нисек ярҙам ителәсәге хаҡында һөйләне. 300 тирәһе вуз  етәкселеге был тәҡдимде хуплап сыҡҡан да инде.  «Хаҡтар һумдарҙа күрһәтелергә һәм студент уҡып бөткәнсе үҙгәрмәҫкә тейеш», – тип белдерҙе Д. Медведев.  Дөйөмләштереп әйткәндә, дәүләт етәкселәре нисек булһа ла студенттар һанын һаҡлап ҡалыу яҡлы булыуҙарын күрһәтте. 