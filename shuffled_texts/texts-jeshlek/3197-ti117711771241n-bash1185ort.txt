Уҡтан атыу һәм һөңгө ырғытыу кеүек милли ярыштар байрам яңылығына әүереләсәк. Был яҡтарҙа бер генә тапҡыр булған кеше уны яратып өлгөрә һәм ул уның күңеленә мәңгелеккә һеңеп ҡала.  Ойоштороу комитеты. «Урал айыуы» тигән экстремаль көс һынашыу бәйгеһе лә уҙғарыласаҡ.  Үҙегеҙ менән палаткалар, етерлек аҙыҡ-түлек һәм һауыт-һаба килтерергә кәрәклекте иҫегеҙгә төшөрәбеҙ.
 Башҡорт йәштәре көндәре  беренсе тапҡыр 1991 йылда уҙғарылды һәм йыл һайын төрлө райондарҙа үткәрелә башланы.  Бөрйән ере бөтә республиканан йыйыласаҡ ҡунаҡтарҙы ҡабул итергә әҙер.
 Бөтә конкурстарҙан һуң кисен башҡорт эстрадаһы йондоҙҙарының концерты буласаҡ.  Башҡорт йәштәре иттифағы был сарала ҡатнашыу өсөн бөтә райондарҙан да йәштәрҙе һәм делегацияларҙы саҡыра.  Шуға күрә бөтә конкурстар ҙа спортты һәм сәләмәт йәшәү рәүешен пропагандалаясаҡ.  Быйылғы байрам «Сәләмәт тәндә – сәләмәт рух!» тигән дөйөм девиз аҫтында үтәсәк.  Сара программаһында «Рух»  патриотик йырҙар һәм бейеүҙәр, «Шаян-шоу» КВН-ы, «Район таҡмаҡтары» конкурстары, «Көслөләр һәм таһылдар» спорт эстафетаһы, төрлө спорт ярыштары (көрәш, ҡул һуғышы, волейбол, футбол, ат сабышы, арҡан тартышыу, тоҡ менән һуғышыу, армрестлинг һәм башҡалар) ҡаралған.  Сараның маҡсаты –  республиканың һәм сиктәш төбәктәрҙең йәштәренең ялын ойоштороу, йәш быуында  ватансылыҡ  тойғоһо тәрбиәләү, йәштәрҙең ижади потенциалын асыу, милли йолаларҙы һәм ғөрөф-ғәҙәттәрҙе, спорт төрҙәрен, сәләмәт йәшәү рәүешен һәм әхлаҡи-рухи ҡиммәттәрҙе пропагандалау. Башҡорт йәштәре көндәре күңелле үтәсәк һәм  йылдың онотолмаҫлыҡ ваҡиғаһына әйләнәсәк.  «Каруанһарай» фольклор-эстрада ансамбле, «Ант» төркөмө, ҡурайсыларҙан Роберт Юлдашев, Рөстәм Шәрипов, Рәдиф Бохарбаев, шулай уҡ Рөстәм Ғиззәтуллин, Сәғиҙулла Байегет, Гөлсөм Бикбулатова, Гөлдәр Ишҡыуатова, Диана Ишниязова, Айрат Мусин, Гөлсинә Мөхәмәҙиева кеүек билдәле  артистар  һәм йәш башҡарыусылар – Раил Өмөтбаев, МС Баш, Радик Юлъяҡшин, Анжелика Якусева, «Һомай», «Башстайл»  төркөмдәре һәм башҡалар үҙҙәренең патриотик йырҙары менән һөйөндөрәсәк. Мәғрур ҡаялары, мәңге йәшел урмандары һәм матур Ағиҙел йылғаһы менән дан тотҡан хозур тәбиғәтле әкиәти донъя йәштәр сараһын үткәреү урыны итеп юҡҡа ғына һайланманы. 