Попов хәрби инженер һәм уҡытыусы булған.  Бер быуаттан ашыу инде «Радионы кем уйлап тапҡан?» тигән темаға бәхәстәр тынмай.  Ул бер ваҡытта ла радионы барлыҡҡа килтергәндәге эштәрҙә үҙенең өҫтөнлөгөн күрһәтергә тырышмаған.  Етмәһә, был тармаҡтағы тәүге фәнни эш быға тиклем үк Генрих Герц тарафынан башҡарылған.  Попов Рәсәй, кешелек һәм флот өсөн ҡеүәтле һәм ышаныслы ғәмәли система әҙерләргә теләгән.  Һәм был эшен намыҫ менән башҡарып сыҡҡан. Тик шулай ҙа 1909 йылда радио уйлап тапҡан өсөн Нобель премияһы Маркониға һәм немец инженеры Карл Браунға тапшырыла.  Көнба­йышта радио уйлап табыусы булып Маркони һаналһа, Рәсәйҙә бындай асышты Попов эшләгәнлеген иҫбат итәләр.    Һис шикһеҙ, Попов үҙе уйлап тапҡан системаны халыҡҡа Маркониҙан алдараҡ күрһәткән. 