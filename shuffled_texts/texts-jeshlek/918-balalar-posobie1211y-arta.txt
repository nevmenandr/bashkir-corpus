Бала тыуғанда бер тапҡыр бирелә торған пособиеның күләме 9982 һумға тиң, шуға өҫтәп медицина ойошмаларына йөклөлөктөң иртә осоронда иҫәпкә баҫҡан ҡатындарға 374,33 һум күләмендә бер тапҡыр бирелә торған пособие түләнә.  Шул уҡ ваҡытта беренсе балаға айлыҡ пособиеның минималь күләме - 1871,63 һум, икенсе һәм унан һуңғы балалар өсөн 3743,25 һумдан кәм булмаҫҡа тейеш.  Ойошма бөтөрөлөү һәм шәхси эшҡыуарҙарҙың эшмәкәрлеген, адвокат статусын һәм шәхси нотариус булараҡ вәкәләттәрен туҡтатҡан граждандарға,  шулай уҡ профессиональ эшмәкәрлеге федераль законға ярашлы дәүләт регистрацияһы үтергә  һәм лицензияланырға тейешле башҡа физик шәхестәрҙең эшмәкәрлеге туҡтатылыуға бәйле,  йөклөлөк һәм бала табыу буйынса түләнергә тейешле пособие  хәҙер 374,33 һум тәшкил итә.  Бала тыуғанда бер тапҡыр бирелә торған пособие  хәҙер 9982 һум тәшкил итә, ә  тәүге балаға айлыҡ пособие 1,5 йәш тулғанға тиклем - 1871,63 һум,  икенсе һәм унан һуңғы балаларға 3743,25 һум күләмендә түләнә.  Эш биреүселәр тарафынан тәғәйенләнгән пособиеларҙың артҡан суммаһы шулай уҡ киренән иҫәпләнәсәк.
2007 йылда эшләүсе граждандарға бала ҡараған өсөн айлыҡ пособиелар түләүҙәр буйынса сығымдар, 2006 йыл менән сағыштырғанда, 4 тапҡырға артҡан һәм 910,9 млн һум тәшкил иткән.  Әлеге ваҡытта халыҡты социаль яҡлау органдары тарафынан арттырылған сумманы киренән иҫәпләү башҡарыла. Был маҡсатҡа федераль бюджеттан  барлығы 870,4 млн һум һәм бала тыуғанда бер тапҡыр бирелә торған пособие түләү өсөн 122,3 млн һум аҡса бүленгән.  Һөйөнсө!
2008 йылдың 1 ғинуарынан алып мотлаҡ социаль страховкалауға дусар ителмәгән эшләмәүсе граждандарға һәм ойошма бөтөрөлөү сәбәпле эштән ебәрелгән ҡатындарға пособие күләме үҙгәрҙе.  Айлыҡ пособиеның максималь күләме иһә 7486,5 һумдан артмаҫҡа тейеш.   
1,5 йәшкә тиклемге бала ҡараған эшләмәүсе граждандарға  пособие түләү 2007 йылдың төп яңылығы булды.  Ә быйыл, пособиеларҙың артыуын иҫәпкә алып, эшләмәүсе граждандарға түләүҙәр 1 млрд һумдан ашып китәсәк.  С. НИЯЗОВА. Предприятиела эшләүсе граждандарға мотлаҡ социаль страховкалау иҫәбенә пособие күләме, район коэффициентын иҫәпкә алып, шундай тәртиптә билдәләнә:
- бала ҡарау буйынса айлыҡ пособие  - эш урыны буйынса декрет отпускыһына киткәнгә тиклемге һуңғы 12 айға уртаса эш хаҡының 40 процентына тиң. 