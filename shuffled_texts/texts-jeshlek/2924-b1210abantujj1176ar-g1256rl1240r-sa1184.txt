 Уға ярашлы, байрамды ойоштороу графигы раҫланған, муниципаль райондар һәм ҡала округтары хакимиәттәренә ауыл хужалығы предприятиелары һәм ойошмалары менән берлектә ҡышҡы осорҙа агросәнәғәт предприятиеларының эшмәкәрлегенә һәм яҙғы баҫыу эштәренә йомғаҡ яһарға, уңыштарға өлгәшкән хеҙмәт алдынғыларын тәбрикләргә һәм бүләкләргә тәҡдим ителгән.  Һабантуйҙы үткәреү сиктәрендә ҡалаларҙа һәм райондарҙа йәрминкәләр, мәҙәни саралар, спорт бәйгеләре һәм милли уйындар, иң яҡшы йортҡа, урамға, ауылға конкурстар ойоштороласаҡ.  Республиканың тейешле министрлыҡтарына һәм ведомстволарына «Һабантуй» байрамын ойоштороуҙа һәм үткәреүҙә  муниципаль район һәм ҡала округтарына ярҙам күрһәтергә ҡушылды.
«Башинформ». Башҡортостан Республикаһы Президенты Мортаза Рәхимов 2009 йылда республиканың  район-ҡалаларында яҙғы баҫыу эштәренең тамамланыуына арналған «Һабантуй» байрамын үткәреү тураһындағы Указға ҡул ҡуйҙы.  