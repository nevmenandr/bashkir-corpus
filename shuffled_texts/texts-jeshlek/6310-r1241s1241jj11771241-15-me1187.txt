Хәтерләйем, беҙҙең ауылдағы бер бабай, әбейе үлеп киткәс, ҡалалағы балаларына йәшәргә барырға теләмәйенсә, күрше ауылдағы ҡарттар йортона китте.  Ял һайын ҡайтып та йөрөнө шикелле.  Әгәр теге йәки был граждан оло яҡын кешеһенән айырым йәшәй икән, ул уға йыш-йыш барып йөрөргә, хәстәрлек күрергә тейеш.  Шуныһы ҡыҙғаныс – күп балалар ата-әсәле етем, бихисап оло кеше балалы була тороп та ҡарттар йортона эләгә.
1 июлдән Ҡытайҙа өр-яңы закон үҙ көсөнә ингән – ул кешегә ҡартайған ата-әсәһен йә туғанын мотлаҡ ҡарауҙы бурыс итеп ҡуя.  Ҡарттарҙы ҡарамаған өсөн яза ниндәйҙер, уныһы әлегә билдәһеҙ.  Ҡытайҙа ташландыҡ хәлгә еткән ололар һаны артҡан икән.  Һәр хәлдә, заманы шулай бит – етем балалар урыны ла, “етем” ололар урыны ла етерлек.  Эш биреүселәр ошоноң өсөн кәрәкле ял да бүлергә бурыслы.  Ундай учреждениелар булмауы ла яҡшы түгелдер, сөнки ҡараусыһыҙ ҡалған, бала-сағаһы булмаған өлкәндәрҙең имен ҡартлығын да тәьмин итергә кәрәк бит.  Ҡарттар йортоноң күплеге менән маҡтаныу аҡылһыҙлыҡ булыр ине. 