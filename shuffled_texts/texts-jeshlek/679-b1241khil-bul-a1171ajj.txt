Тынғыһыҙ журналист, яҡшы дуҫ һәм ветеран Зиннәт ағай Әминев беҙҙең хәтерҙә гел алсаҡ, йор һүҙле, тормош һөйөүсән, сағыу шәхес булып һаҡланыр.
«Аманат» журналы редакцияһы коллективы. Белорет районының Шығай ауылында тыуып үҫкән Зиннәт Әминев тыуған яғы менән дә бәйләнешен өҙмәне, «Урал» Белорет ҡала-район гәзитендә мәҡәләләре гел баҫылып торҙо. Ялҡынлы журналист хаҡлы ялға сыҡҡас та тынғыһыҙ булды, ҡәләмен ташламаны.  
«Аманат» журналына ла гел килеп, хәл-әхүәлебеҙ менән ҡыҙыҡһынып, кәңәштәре менән ярҙам итеп китә ине Зиннәт ағай.  «Ленинсы», «Совет Башҡортостаны» гәзиттәрендә, аҙаҡ «Пионер» журналында эшләгән осорҙа бөгөнгө башҡорт әҙәбиәтенең, журналистикаһының билдәле шәхестәре булып киткән кешеләрҙең остазы була, үҫтереп ебәрә ул.  Пенсияға тиклем үҙенең 16 йыл ғүмерен «Пионер» (»Аманат») журналына бағышлаған кеше ул.   Башҡортостан журналистикаһы ветераны, Башҡортостандың атҡаҙанған  мәҙәниәт хеҙмәткәре Зиннәт Ғәни улы Әминев  82 йәшендә арабыҙҙан китеп барҙы.  Иң һуңғы көндәренә тиклем замандаштары тураһында хәтирәләре, төрлө темаларға мәҡәләләре төрлө баҫмаларҙа донъя күреп торҙо. 