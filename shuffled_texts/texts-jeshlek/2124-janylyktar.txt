Республика көнөнә арналған тантана үтәсәк

10 октябрҙә 15 сәғәттә Башҡорт дәүләт опера һәм балет театрында республика йәмәғәтселеге вәкилдәренең Башҡортостан Республикаһының Дәүләт суверенитеты тураһында декларация ҡабул итеүенең ун һигеҙ йыллығына арналған тантаналы            йыйылыш үткәрелә. Ҡотлайбыҙ!
 Башҡортостан Республикаһы Президенты Указы менән Башҡортостан Республикаһы Хөкүмәте Премьер-министрының беренсе урынбаҫары – Башҡортостан Республикаһының финанс министры ҒӘСКӘРОВ Айрат Рафиҡ улы Башҡортостан Республикаһының Почет грамотаһы менән бүләкләнде. Рәсәй Федерацияһы Президенты Указы менән сәнғәт өлкәһендәге хеҙмәттәре өсөн «Хеҙмәт Ҡыҙыл Байраҡ орденлы Мәжит Ғафури исемендәге Башҡорт академия драма театры» дәүләт мәҙәниәт һәм сәнғәт учреждениеһы артисы СӘЙЕТОВ Илдар Ширҡәт улына – «Рәсәй Федерацияһының атҡаҙанған артисы», иҡтисад һәм финанс эшмәкәрлеге өлкәһендәге хеҙмәттәре өсөн Федераль дәүләт  статистикаһы хеҙмәтенең Башҡортостан Республикаһы буйынса территориаль органы етәксеһе ҒӘНИЕВ Әкрәм Мөхәммәт улына «Рәсәй Федерацияһының атҡаҙанған иҡтисадсыһы» тигән маҡтаулы исем бирелде.
*** Һөйөнсө! Уҡыуҙа һәм фәнни эшмәкәрлектә юғары уңыштарға өлгәшкән студенттарға, аспиранттарға һәм докторанттарға социаль ярҙамды көсәйтеү маҡсатында, Мортаза Рәхимов 2008 йылдың 4 октябрендәге  Указы менән  2008 йылдың 1 сентябренән Президент стипендияһын күтәрергә ҡарар итте.  Стипендиялар арта
 Башҡортостан Республикаһы Президенты стипендиялары белем биреү учреждениелары тарафынан тәғәйенләнгән стипендияларға өҫтәп түләнә.

 Республикабыҙ Президенты ошо хаҡтағы Указға ҡул ҡуйҙы Ул урта профессиональ белем биреү учреждениелары студенттары өсөн  – 750 һум, юғары уҡыу йорттары студенттары өсөн – 1500 һум, аспиранттар өсөн – 3000 һум һәм докторанттар өсөн 5000 һум күләмендә билдәләнде.   Тантаналы йыйылышты әҙерләү буйынса ойоштороу комитетынан хәбәр итеүҙәренсә, ҡатнашыусыларҙы теркәү Башҡортостан Республикаһы Дәүләт Йыйылышы – Ҡоролтай йортонда (Өфө ҡалаһы, Зәки Вәлиди урамы, 40) 9 октябрҙә сәғәт 10-дан 20 сәғәткә тиклем һәм 10 октябрҙә сәғәт 9-ҙан 13 сәғәткә тиклем үткәрелә.
