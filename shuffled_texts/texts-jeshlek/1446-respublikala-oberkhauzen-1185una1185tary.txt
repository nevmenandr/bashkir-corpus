Сит ил ҡунаҡтары иһә үҙҙәрендә ҙур уңыш менән ҡулланылған үҫеп килгән быуын менән эшләүҙең яңы ысулдары тураһында һөйләне, был йәһәттән коллегаларының практик эш тәжрибәhе менән уртаҡлашты.  
 Т. АМАНОВ. Германия ҡунаҡтары "Башҡортостан пионерҙары" республика балалар йәмәғәт ойошмаһы, "Бергә" республика йәштәр ирекле хәрәкәте эшмәкәрлеге менән танышты.  Улар билдәләүенсә, йәштәр менән эшләүҙә иң мөһиме – үҫмерҙәрҙең һөнәр, дуҫтар һайлағанда хоҡуҡ һәм иректәрен боҙмау.  БР Йәштәр сәйәсәте буйынса дәүләт комитетында уҙған "түңәрәк өҫтәл"дә сит ил вәкилдәре республика балалар һәм йәштәр йәмәғәт ойошмалары активистары менән осрашты. Шулай уҡ төбәгебеҙҙең Парашют спорты федерацияһы һәм Студент хеҙмәт отрядтары штабы вәкилдәре үҙҙәренең эшмәкәрлеге хаҡында һөйләне. Ошо көндәрҙә Башҡортостанға Германияның Оберхаузен ҡалаһынан йәштәрҙең социаль эш өлкәһе белгестәре килде.  Делегация составында балалар һәм үҫмерҙәр менән эшләүсе уҡытыусылар, социаль хеҙмәткәрҙәр бар ине. Кисә сит ил белгестәре шулай уҡ Өфө, Стәрлетамаҡ, Күмертау, Мәләүез ҡалаларында, Ауырғазы районында йәштәр менән социаль йүнәлештә эшләү барышы менән танышты, республикабыҙҙың үҫмерҙәр һәм йәштәр социаль учреждениеларын ҡараны.  Германия Федератив Республикаһының күп йәмәғәт ойошмалары сиркәүҙәр менән берлектә эшләй, йәштәрҙе дини-этик йәhәттән тәрбиәләүгә ҙур иғтибар бүлә.