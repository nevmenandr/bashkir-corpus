Шуға ла матур байрамды госпиталдә ҡаршыларға мәжбүр булған олатай-өләсәйҙәр, интернациональ бурысын үтәгәндә һаулығы ҡаҡшаған егеттәр өсөн радио хеҙмәткәрҙәре килеп ойошторған мәрхәмәтлек акцияһы концерт ҡына түгел, уларға  рухи байрам, күңел йылыһын бүләк итеү маҡсатын да ҡуйғайны.
«Юлдаш» каналы менән «Башҡортостан» радиоһы ойошторған акцияла сығыш яһаусы Фәрүәз Урманшин, Максим Коробицын, Нурия Абдуллина, Рания Билалова, Филүс Ҡасимов госпиталде аҙ ғына ваҡытҡа булһа ла моң баҡсаһына әүерелдерҙе.  Йырсыларға ҡушылып моңланған әбей-бабайҙарға ҡарап бер ҡыуанһаҡ,  күҙҙәре йәшкә мансылыуын күреп, моңһоуланып та алдыҡ. Л. СОЛТАНОВА. Бөйөк Еңеүҙең 65 йыллыҡ юбилейын үҙ йортоңда, туғандарың, яҡындарың янында ҡаршылауың мең артыҡ та бит, нимә эшләйһең инде – тормошта бөтәһе  лә беҙ теләгәнсә генә бармай.  Бөйөк байрамға арналған акцияның тап ошо госпиталдә ойошторолоуы юҡҡа ғына түгел – был һаулыҡ нығытыу учреждениеһында бөтә республиканан йыйылған һуғыш һәм хеҙмәт ветерандары, Афғанстандағы, Чечен Республикаһындағы бәрелештәрҙә ҡатнашҡандар дауалана.  Радио хеҙмәткәрҙәре ветерандарға рәхмәт әйтеүҙең матур юлын тапһа, матур тамашаға килеүселәр рәхәтләнеп ял итте.



