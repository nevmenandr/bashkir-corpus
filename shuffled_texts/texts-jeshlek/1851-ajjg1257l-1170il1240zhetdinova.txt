Минеңсә, ниндәй генә һөнәрҙе һайлауыңа ҡарамаҫтан, кеше булып ҡалырға кәрәк.   Йәмле тәбиғәтле Хәйбулла районының Байғусҡар ауылында тыуып үҫкәнмен.  Ут сәсеп бейергә, моңло итеп йырларға яратам.  Һыҙылып атҡан алһыу таңдарҙы ҡаршылау, һәр бер яңы тыуған көнгә маҡсаттар ҡуйып йәшәү, үҙ телеңдә һөйләшеү, ғөрөф-ғәҙәт, йолаларыбыҙға тоғро ҡалыу, Башҡортостандағы һәр милләт кешеһен ихтирам итеп йәшәү – минең өсөн оло бәхет. Мине йәмғиәтебеҙҙәге эшһеҙлек, фатир мәсьәләһе, эскелек кеүек проблемалар борсоуға һала.  Тормош девизым: Ҡыйыулыҡ – ярты бәхет. Уңыштарыма килгәндә, районда үткән Һылыуҡай – 2008 гүзәллек бәйгеһендә гран-при яуланым. Әлеге көндә             ауыл мәктәбенең X синыфын тамамланым.  Киләсәктә тыуған илемә, халҡыма кәрәкле, файҙалы һөнәр эйәһе булырға теләйем.  Ҡайhы  бер башҡорт балаларының туған телен белмәүенә күңелем әрней.  Район кимәлендә уҙған бер саранан да ситтә ҡалғаным юҡ. 