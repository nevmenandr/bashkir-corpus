 14 февралдә Х. Әхмәтов  исемендәге Башҡорт дәүләт филармонияһында үтәсәк «Мөхәббәтле парҙар»  исемле концертта  бөйөк тойғо, саф  хистәрҙе данлаған мәңгелек йырҙар яңғыраясаҡ.  Ғашиҡтар көнөнә арналған  кисәлә билдәле  йырсыларҙан торған һоҡланғыс дуэттар сығыш яһаясаҡ. «Ни өсөн беҙҙә сит ил сериалдары  геройҙары  һымаҡ уҡ  тормош ҡороп йәшәй алмайбыҙ?» тигән һорау уларҙы бик ҡаты борсой.  14  февралдә Х. Әхмәтов исемендәге Башҡорт дәүләт филармонияһының  Ҙур залында  көтөп ҡалабыҙ, һеҙҙе дуҫтар!
 Концертта Лилиә менән Хәлит Фәтиховтар, Миңзифа Исҡужина менән Артур Туҡтағолов, Лилиә Биктимерова менән Фәдис Ғәниев, Венера Рәхмәтуллина менән Рушан Биктимеров, Нәсимә менән Азамат Тимеровтар, Әлфиә Заһиҙуллина менән Марсель Ҡотоев, Әлфиә Ғәлләмова менән Рөстәм Шәрипов, Лилиә Ишемйәрова  менән Урал Мортазин, Юлиә Чигвинцева менән Рафаэль Сәғитов һәм  башҡа  таланттар ҡатнаша.  Э. ХАФИЗОВА. Мөхәббәт, йәшкә ҡарамай, йәшен дә, ҡартын да аяп тормай, күңел  ҡапҡаларын асып килеп инә лә, йөрәгеңдең иң нескә ҡылдарын тирбәтеп,  һине һөйөү тулҡынында бәүелтә башлай.  Был кистә матур йырҙар тыңлап, хистәр   тулҡынында бәүелеп күңел асып, ял итеп  ҡайтырһығыҙ тип өмөтләнәбеҙ.  Шулай уҡ был шоу-программа  ҡыҙыҡлы сценарийға ла ҡоролған.  Тәүге мөхәббәт, ике йөрәктең ҡауышыу  бәхете,  мәңгелек һөйөү хаҡындағы йырҙар, төрлө стилдәге бейеүҙәр күңелле көйҙәр менән  үрелеп барасаҡ.  Серле тамаша нимә менән тамамланыр  икән? «Башҡорт Санта-Барбараһы»н булдырып ҡарарға теләүсе парҙар  араһында аңлашылмаусанлыҡ килеп тыуа. 