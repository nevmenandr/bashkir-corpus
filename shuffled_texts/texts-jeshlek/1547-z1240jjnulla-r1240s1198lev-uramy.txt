Етмәһә, баш ҡалала ике быуат элек аталған урам атамалары былай ҙа күп түгел.  Шуны әйтеп үтергә кәрәк:    быйыл республикала   Башҡортостандың билдәле философы, теологы һәм мосолман донъяһының танылған мәғрифәтсеһе Зәйнулла Рәсүлевтың 175 йыллыҡ юбилейы киң билдәләнде.  Ошо айҡанлы Өфөлә үткән халыҡ-ара конференцияла баш ҡалабыҙҙың бер урамына Зәйнулла Рәсүлев исемен биреү хаҡында тәҡдим булғайны. Күптән түгел баш ҡаланың Яңы күпер (Новомостовая) урамын Зәйнулла Рәсүлев исемендәге урам итеп үҙгәртеүгә ҡағылышлы имеш-мимештәр ишетелеп ҡалғайны.  Өфө ҡалаһы хакимиәте башлығы Павел Качкаев белдереүенсә, Яңы күпер урамының исеме үҙгәрмәйәсәк, ни тиһәң дә, был урамдың үҙ тарихы бар.  Баш ҡалала бик шәп урамдар етерлек, уның ҡайһы- һына Башҡортостандың бөйөк шәхесенең исемен биреү мәсьәләһе әлегә асыҡ ҡала. Яңы күпер урамының исемен үҙгәртеү-үҙгәртмәү тураһында әлегә рәсми ҡарар юҡ, шулай ҙа уның быға тиклемге атамаһын ҡалдырыу дөрөҫөрәк кеүек. Л. СОЛТАНОВА. Павел Качкаев билдәләүенсә, Өфөлә Зәйнулла Рәсүлев исемендәге урам мотлаҡ барлыҡҡа киләсәк. 