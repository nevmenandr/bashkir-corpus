Башҡортостанда йәштәр өсөн сығып килгән гәзит булараҡ, «Йәшлек» бына инде hикhән биш йыл буйына йәш быуынды тәрбиәләү өлкәhендә киң мәғлүмәт биреүҙә, эстетик зауыҡ үҫтереүҙә баhалап бөткөhөҙ ҙур эш башҡара.  Беренсе hәм  Икенсе Бөтә донъя башҡорттары ҡоролтайы ҡарарҙарын тормошҡа ашырыуҙа, ҡоролтай хәрәкәте эшмәкәрлеген даими яҡтыртып тороуҙа,  йәғни киләсәктә милләтебеҙҙең сағыу таланттары булырлыҡ ҡыҙ hәм улдарын тәрбиәләүҙә hеҙҙең хеҙмәтегеҙ маҡтауға лайыҡ.  Киләсәктә лә оло, берҙәм ғаилә булып, тупланып, тыуған төйәгебеҙҙең,  халҡыбыҙҙың терәге булып,  рухланып  ижад итеүегеҙҙе  теләйбеҙ.
 «Йәшлек»  – беҙ йәшәгән даулы hәм шаулы замандың сағыу көҙгөhө лә ул.  Башта «Йәш юҡсыл», унан «Коммунар», «Ленинсы» исемдәре менән, хәҙер инде «Йәшлек» булып, йәштәрҙең генә түгел, ололарҙың да күңелен арбап, «Ал да нур сәс халҡыңа» тигән девизды hәр бер  милләттәшебеҙҙең күңеленә hеңдереү юлында hеҙ, ҡәҙерле дуҫтар, арымай-талмай оло ойоштороу эше менән мәшғүлhегеҙ.
85 йыллыҡ юбилей – ул hеҙҙең оло байрам да  hәм бер үк ваҡытта ҙур hынау ҙа.  Бөтә донъя башҡорттары ҡоролтайы башҡарма 
комитеты рәйесе Румил АҘНАБАЕВ. Был көндәлек ҙур хеҙмәт артында  «Йәшлек» редакцияhында талымhыҙ  эш атҡарыусы  талантлы журналистар, хеҙмәткәрҙәр тора.  Улар, асылда, гәзитте йәшәтә, халҡыбыҙҙың  күңел  даръяhына рухи аҙыҡ бирә, уны көндән-көн яңыртып тора. 