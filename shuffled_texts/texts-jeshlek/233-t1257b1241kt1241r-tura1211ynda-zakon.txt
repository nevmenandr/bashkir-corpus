
«Иң ярлы төбәктәр иң байҙарҙан эске тулайым продукт кимәле буйынса – 35, эшһеҙлек буйынса –  27, төп производствоға инвестициялар йәһәтенән – 135, халыҡты торлаҡ менән тәьмин итеү буйынса 3,7 тапҡырға айырыла», – ти Сергей Миронов.  Федерация Советы спикеры Сергей Миронов дәүләт төбәк сәйәсәте тураһындағы законды йәһәтләргә тәҡдим иткән. Ул быны төбәк башлыҡтарын һайлау тәртибе үҙгәреүенә, уларҙың яуаплылығы артыуына бәйләй. Шул уҡ ваҡытта Федерация Советы спикеры төбәктәрҙең иҡтисади үҫеш йәһәтенән бер-береһенән ныҡ айырылыуы тураһында борсолоуын белдергән.  РФ Президенты Владимир Путиндың Федерация Советы ағзалары менән осрашыуында Сергей Миронов социаль сәйәсәтте үҫтереү һәм үткәреүҙә төбәктәрҙең роле артыуын билдәләгән.  Шунан сығып, ул дәүләт төбәк сәйәсәте тураһындағы законды тиҙләтергә саҡыра, тип хәбәр итә «Страна.Ru» сайты.
 Т. АМАНОВ.