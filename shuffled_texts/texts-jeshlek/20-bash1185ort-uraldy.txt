Ә һөҙөмтәләр яҡшы.  Төп ярыш төрөнән башҡа өс көнгә һуҙылған майҙанда һүҙ, аҡыл ҡеүәһен сыныҡтырыуға йүнәлгән «Танышыу», «Р. Ғарипов шиғырҙарын яттан һөйләү», «Автор ҡобайыры» кеүек һынауҙар ойошторолдо.  Уны яттан белеү — Яҡшылыҡ, Берҙәмлек һәм Тәбиғәт идеологияһын нығытыуға, ышаныслы, ҡеүәтле киләсәк быуынды тәрбиәләүгә бәйле.  Яңы тере шишмәләрҙе үҙенән, тарихынан эҙләргә кәрәклеген таныны.  Һиҫкәнде.  Хәтере тәрән булған һайын халыҡтың киләсәге оҙон һәм өмөтлө.   Был эш тарих битендә изгелеге менән ҡалыр.  Балалар һәләтен төрлө яҡлап байҡарға, асырға булышлыҡ иткән конкурс шарттары тулыһынса үтәлде, илдең оло кәрәҙенә шифалы бал тамды.  Республикабыҙҙың 54 районынан 290 бала йәнә хәтер, тамыр көсөн барлап, Башҡортостанға йәншишмә юлдарын асты.  Башҡортостан Мәғариф министрлығы тарафынан баш эпосты һөйләү буйынса туғыҙынсы тапҡыр ойошторолған республика ярышы ата-бабалар аманатына тоғролоҡ майҙаны булды, халыҡ рухын көсәйтеү, батыр мәктәбен, туған тел статусын мәртәбәләү сараһы булып танылды.  
«Урал батыр» эпосы — башҡорттоң баш китабы, меңәр йыл буйы туҡылған белем-аҡыл мәктәбе, төрлө сихри образдар, ҡатмарлы сюжетҡа йәшерелгән йәшәү асҡысы, тормош көтөү фәлсәфәһе һәм кеше милләт булып формалашыу дәүерен раҫлаусы бөйөк тарихнамәһе.  Бына ошо сәбәптәр бер юлы изге маҡсат та, һөҙөмтәләрҙең башы ла булып тора. Ошо хәҡиҡәтте аңлаған һәр халыҡ үҙенең этник, тарихи сығанаҡ тамырҙарынан мөмкин тиклем күберәк аҡыл туплай хәҙер, сөнки аҫаба ерле, ватанлы һәм үҙбилдәләнеше әллә ҡасан ата-бабалары тарафынан нығытылып ҡалдырылған тамыр халыҡтар, кешелек иһә яңы сәйәси системалар индергән механик күрһәтмәләр буйынса үҫеш һәм яҡты киләсәктең була алмауын аңланы. 