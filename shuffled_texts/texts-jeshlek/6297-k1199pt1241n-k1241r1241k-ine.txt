Әгәр ҙә дини йолалар башҡарыу урынында йә уны атҡарған саҡта  тәртипһеҙлек ҡылынһа, хоҡуҡ боҙоусыға 500 мең һумға тиклем штраф һалына, уның өс йылға тиклем мәжбүри эшкә йәлеп ителеүе йәки  иркенән мәхрүм ителеүе ихтимал.  Ә РФ  Енәйәт кодексының 148-се статьяһына индерелгән төҙәтмәгә ярашлы (халыҡ ал­дында диниҙәр­ҙең тойғоларынан көлөү, ихтирам­һыҙлыҡ күрһәтеү), 300 мең һумға тиклем штраф һалыу, бер йылға тиклем иректән мәхрүм итеү йәки ошо уҡ ваҡытҡа мәжбүри эшкә йәлеп итеү язаһы бар.  Г. ЯХИНА. Бәлиғ булмағандар араһында “ғаилә ҡиммәттәрен” инҡар итеүселәргә – 4 – 5 мең һум, ә вазифалы кешеләргә 40 – 50 мең һум штраф һалынасаҡ.  РФ Президенты Владимир Путин бәлиғ булмағандар араһында традицион булмаған енси мөнәсәбәттәрҙе пропагандалауҙы тыйған законға ҡул ҡуйҙы.  Бындай “эш” менән шөғөлләнеүсе юридик берәмектәргә бер миллион һумға тиклем штраф сәпәйәсәктәр һәм 90 тәүлеккә тиклем эшмәкәрлектәренә сик ҡуйыласаҡ.  Әгәр ҙә пропаганда киң мәғлүмәт саралары йәки интернет аша барһа, 50 – 200 мең һум күләмендә штраф һалынасаҡ. Шулай уҡ РФ Енәйәт кодексына “диниҙәрҙең тойғоларын мыҫҡыллаған өсөн яза” төҙәтмәләре индерелде.   