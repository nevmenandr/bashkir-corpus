–  Шулай итеп, бюджет дефицитын, беренсе уҡыуҙа ҡаралған менән сағыштырғанда, өс миллиард һумға арттырырға тәҡдим ителә.  Депутаттар «2010 йылға Башҡортостан Республикаһы бюджеты тураһында» БР Законы проектына республика Хөкүмәте тәҡдим иткән 95 төҙәтмәне һәм Дәүләт Йыйылышынан өс төҙәтмәне ҡараны һәм хупланы.  
«Башинформ». Закон проектын ноябрҙәге ултырыштың көн тәртибенә индереү һәм шул ултырышта икенсе һәм өсөнсө уҡыуҙарҙа ҡабул итеү өсөн Дәүләт Йыйылышы Президиумына ебәрергә ҡарар ителде.  Башҡортостан Республикаһы Дәүләт Йыйылышы – Ҡоролтайҙың Бюджет, һалымдар, финанс һәм милек мәсьәләләре буйынса комитеты үҙенең бөгөнгө ултырышында парламенттың октябрь ултырышында беренсе уҡыуҙа ҡабул ителгән республиканың 2010 йылға бюджетына төҙәтмәләр индереү буйынса Башҡортостан Республикаһы Хөкүмәтенең тәҡдимдәрен хупланы. Үҙгәртеүҙәр федераль бюджеттан финанс ярҙамы күләмен аныҡлау, Президент һәм БР Дәүләт Йыйылышы – Ҡоролтай тарафынан инвестиция программаларын финанслау менән бәйле ҡуйылған мәсьәләләрҙе хәл итеү кәрәклеге арҡаһында килеп тыуҙы.
«2010 йылға республика бюджеты табыштарында уны арттырыу яғына төҙәтеп иҫәпкә алырға тәҡдим ителгән аныҡ­лауҙарҙың дөйөм суммаһы – 9 миллиард 911 миллион 900 мең һум, һәм сығымдар буйынса 12 миллиард 911 миллион 900 мең һум тәшкил итәсәк», – тип хәбәр итте БР Хөкүмәте Премьер-министрының беренсе урынбаҫары, финанс министры Айрат Ғәскәров.  Тәҡдим ителгән үҙгәрештәрҙән һуң Башҡортостан Республикаһының 2010 йылға бюджетының табыш өлөшө күләме – 63 миллиард 745 миллион 522 мең һум, ә сығым өлөшө күләме 76 миллиард 745 миллион 522 мең һум тәшкил итергә тейеш».