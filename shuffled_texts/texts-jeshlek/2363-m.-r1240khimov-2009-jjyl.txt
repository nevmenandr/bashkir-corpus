Президент Советында  республика Хөкүмәтенә ҡыҫҡа ваҡыт эсендә иҡтисадтың реаль секторына, хеҙмәт баҙарына булышлыҡ итеү, граждандарға социаль ярҙам, бюджет сығымдарының һөҙөмтәлелеген күтәреү буйынса көрсөккә ҡаршы саралар планын эшләүҙе тамамларға ҡушылды. Советта  шулай уҡ 2009 йылды «Башҡортостан Республикаһында Йәштәрҙең инициативаларын хуплау һәм  үҫтереү йылы»  тип иғлан итеү буйынса  тәҡдим тикшерелде. Ултырышта Президент Советы,  республика Хөкүмәте ағзалары, министрлыҡтар һәм ведомстволар етәкселәре, йәмәғәт эшмәкәрҙәре һәм башҡалар ҡатнашты.

«Башинформ». Республикала  оло быуынға, ғаиләне нығытыу, күп балалы  ғаиләләргә булышлыҡ итеү буйынса ғөрөф-ғәҙәттәргә һәм йолаларға ихтирамлы мөнәсәбәт  һәр саҡ юғары баһаланды. 15 декабрҙә Республика йортонда Башҡортостан Республикаһы Президенты М. Рәхимов Президент Советы ултырышын үткәрҙе.  Башҡортостан Республикаһы Президенты М. Рәхимов ғаиләгә социаль ярҙам буйынса саралар үткәргәндә ыңғай һөҙөмтәләргә өлгәшелеүен, социаль учреждениеларҙың матди-техник базаһы һиҙелерлек нығыуын, ғаилә ҡануниәтен камиллаштырыуға ҙур иғтибар бирелеүен билдәләне.  Ултырыштың көн тәртибендәге тәүге мәсьәлә буйынса Башҡортостан Республикаһы Хөкүмәте Премьер-министры урынбаҫары, хеҙмәт һәм халыҡты социаль яҡлау министры Ф. Ямалетдинов Башҡортостан Республикаһы Президентының Башҡортостан Республикаһында Ғаиләгә  социаль ярҙам йылы буйынса Указын  тормошҡа ашырыу йомғаҡтары  һәм киләһе йылға бурыстар хаҡында һөйләне. Унда Башҡортостан Республикаһында Ғаиләгә социаль ярҙам  йылы тип иғлан ителгән 2008 йылдың йомғаҡтары тикшерелде, шулай уҡ 2009 йылда  дәүләт сәйәсәтенең  өҫтөнлөклө йүнәлештәрен  тормошҡа ашырыу  пландары ҡаралды. Республика финанс секторының һәм иҡтисадының тотороҡлоғон һаҡлап ҡалыуға йүнәлтелгән саралар тураһында доклад менән Башҡортостан Республикаһы Хөкүмәте Премьер-министры Р. Сарбаев сығыш яһаны. Ултырышта шулай уҡ Өфө ҡалаһы ҡала округы  хакимиәте башлығы П. Качкаев, Башҡортостан Республикаһының халыҡ яҙыусыһы Н. Асанбаев, БР Хөкүмәте Премьер-министры урынбаҫары, мәҙәниәт һәм милли сәйәсәт министры И.  Илешев, Башҡортостан Республикаһы Милли банкыһы рәйесе Р. Мәрҙәнов, Рәсәй Федерацияһы Федераль Йыйылышы Дәүләт Думаһы депутаты И. Ғималетдинов, Башҡортостан Республикаһының Профсоюздар федерацияһы рәйесе, Рәсәй Федерацияһының Йәмәғәт палатаһы ағзаһы Ә. Сәмерханов ҡатнашты.