Элекке паспорттан айырмалы, яңыһы документтың эйәһе тураһында мәғлүмәт һәм уның цифрлы фотоһүрәте һалынған микрочип менән тулылана.  Биометрик мәғлүмәт тупланған сит ил паспорттары беҙҙә 2006 йыл аҙағынан уҡ бирелә башлағайны.  Яңы системаны һынау барышында бындай паспорттар Калининград өлкәһе, Мәскәү һәм Санкт-Петербург ҡалаларында тапшырылған.   Әлегә иҫке паспорттар ҙа ғәмәлгә яраҡлы булһа ла, Федераль миграция хеҙмәте (ФМС) директоры урынбаҫары Михаил Тюркин рәсәйҙәрҙең һәммәһен дә был мөмкинлектән йәһәтерәк файҙаланырға саҡыра. Һынау уңышлы үткәнгә күрә, биопаспорттар хәҙер барлыҡ төбәктә лә биреләсәк.   Ғинуар аҙағынан Рәсәйҙә яңы сит ил паспорттары тапшырыла башлаясаҡ.  14 йәше тулмаған балаға биометрик паспорт – 500, ололар өсөн иһә 1 мең һумға төшәсәк.