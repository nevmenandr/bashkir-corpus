«Рәсәй – алға!» Бөтә Рәсәй акцияһы сиктәрендә үткән был сарала Башҡортостан Республикаһы йәштәренең «Мәғариф» өҫтөнлөклө милли проектын тормошҡа ашырыу буйынса Рәсәй Федерацияһы Хөкүмәтенә Мөрәжәғәтенең проекты ҡабул ителде.  Әйткәндәй, ҡабул ителгән Мөрәжәғәт проекты иң яҡшы уҡытыусыларҙы баһалау, һәләтле йәштәрҙе хуплау, белем биреү учреждениеларын интернет селтәренә тоташтырыу, мәктәптәрҙе компьютер кластары менән йыһазландырыу кеүек төп пункттарҙан тора.  И. АЗАМАТОВ. Ошо көндәрҙә Өфөлә уҙған «түңәрәк өҫтәл»дә «Һинең өлөшөң – Рәсәй киләсәгенә!» республика йәштәр акцияһына йомғаҡ яһалды.   Студенттар мәғариф өлкәһендәге мәсьәләләрҙе хәл итеү буйынса үҙҙәренең тәҡдимдәре һәм проекттары менән сығыш яһаны.  Тулыһынса эшләнеп бөткәс, был Мөрәжәғәт РФ Хөкүмәтенең беренсе вице-премьеры Дмитрий Медведевҡа тапшырыласаҡ.
«Түңәрәк өҫтәл» эшендә БР Дәүләт Йыйылышы – Ҡоролтай вәкилдәре, Йәштәр йәмәғәт палатаһы ағзалары, БР Йәштәр сәйәсәте буйынса дәүләт комитеты белгестәре, республиканың урта махсус һәм юғары уҡыу йорттары уҡыусылары ҡатнашты.  Сара барышында шулай уҡ уҡытыусылар өсөн дөйөм компьютер курстары ойоштороу һәм берҙәм Рәсәй студенттар порталы булдырыу тәҡдимдәре яңғыраны.  Улар айырыуса стипендия күләменең артыуына, уҡыу йорттарының матди-техник базаһының яңырыуына, китапханалар фондының киңәйеүенә, дөйөм ятаҡтарҙа йәшәү шарттарының яҡшырыуына ҡағылышлы һорауҙар яуҙырҙы. 