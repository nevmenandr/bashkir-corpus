Юлай Ильясов.  Башҡортостан Республикаһының Йәштәр сәйәсәте буйынса дәүләт комитеты рәйесе  Ысын йөрәктән һеҙҙе Рәсәй матбуғаты көнө һәм «Йәшлек»тең 85 йыллыҡ юбилейы айҡанлы ҡотлайым.
«Йәшлек» гәзите республиканың киң мәғлүмәт саралары араһында үҙенсәлекле урын биләй.  Бөтә күңелемдән һеҙгә сәләмәтлек, бәхет, ижади уңыштар, тыныслыҡ һәм именлек теләйем.
 «Йәшлек»тең һүҙе республика йәштәренә генә түгел, оло быуынына ла етди йоғонто яһай. 1923 йылда тәүге номеры сыҡҡандан алып гәзит, журналистикала өлгөлө, матур йолалар барлыҡҡа килтереп, ҙур юл үтте.    Эшегеҙ, бөтмәҫ илһамығыҙ, журналистикаға тоғрололоғоҙ өсөн оло рәхмәтемде белдерәм.  «Йәшлек» биттәрендә сағылыш  тапҡан ваҡиғаларҙың артабан да Башҡортостан йәштәре йөрәгендә урын табырына ышанам. Профессиональ оҫталығығыҙ, тос һәм ялҡынлы һүҙегеҙ, республиканың мәҙәни, ижтимағи һәм сәйәси тормошон даими яҡтыртыуығыҙ беҙҙең төбәктә алып барылған эҙмә-эҙлекле, уйланылған социаль сәйәсәт хаҡында  республика йәштәренә еткереүгә булышлыҡ итә.