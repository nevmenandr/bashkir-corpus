Ултырыш сиктәрендә Федераль дәүләт статистика хеҙмәтенең Башҡортостан Республикаһы буйынса территориаль органы һәм «Бөтә донъя башҡорттары ҡоролтайы» халыҡ-ара йәмәғәтселек ойошмалары союзы (конгресы) тарафынан сығарылған «XXI быуат башы башҡорттары» тигән статистик йыйынтыҡ презентацияланды. Ултырышты Бөтә донъя башҡорттары ҡоролтайы башҡарма комитеты рәйесе Батырхан Мырҙабаев алып барҙы. Унда БР Хөкүмәте Премьер-министры урынбаҫары,   мәҙәниәт һәм милли сәйәсәт министры И. Илешев, Башҡортостан райондары һәм ҡалалары, Силәбе һәм Ырымбур өлкәләре, Пермь крайы, Татарстан Республикаһы, Ханты-Манси Автономиялы Округы башҡорттары ҡоролтайҙары башҡарма комитеттары  етәкселәре  ҡатнашты.   Ултырышта ҡатнашыусылар федераль башҡорт гәзитен ойоштороу һәм уның электрон версияһын булдырыу идеяһын бер тауыштан хупланы.  БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ начальнигы урынбаҫары Артур Иҙелбаевтың фекеренсә, тағы ла өҫтәмә рәүештә был баҫманың даимилығын, тиражын һәм таратыу ысулын тикшерергә кәрәк. Бөтә донъя башҡорттары ҡоролтайы башҡарма комитеты рәйесе урынбаҫары Румиль Аҙнабаев отчет доклады менән сығыш яһаны.  Был райондар ҡоролтайҙарының эше юғары баһаланды һәм уларҙың рәйестәренә Бөтә донъя башҡорттары ҡоролтайы башҡарма комитетының  Рәхмәт хаттары тапшырылды.  Ултырыш аҙағында Бөтә донъя башҡорттары ҡоролтайының танылған эшмәкәрҙәренә, юбилярҙар Нияз Мәжитовҡа, Мөхәммәт Харрасовҡа, Ҡәҙим Аралбаевҡа, Гүзәл Ситдиҡоваға Бөтә донъя башҡорттары ҡоролтайы башҡарма комитетының Рәхмәт хаттары һәм бүләктәр тапшырылды.  Декабрь аҙағында үткән Бөтә донъя башҡорттары ҡоролтайы башҡарма комитеты советы ултырышында уның эшенә йомғаҡ яһалды.  Шулай уҡ Белорет, Ғафури, Тәтешле, Ейәнсура райондары башҡорттары ҡоролтайҙары башҡарма комитеттары рәйестәре уҙған йылда башҡарылған эштәре тураһында отчет бирҙе.  

«Башинформ».