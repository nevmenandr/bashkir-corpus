Ойоштороу комитеты 2008 йылдың 10 авгусына тиклем конкурсҡа йомғаҡ яһаясаҡ.  Конкурстың приз фонды – 1 миллион һум: 50-шәр мең һумлыҡ егерме премия. Иң яҡшы егерме ижади эш Бөйөк Ватан һуғышы, Курск һуғышында совет яугирҙарының ҡаһарманлығы һәм батырлығы, шулай уҡ хәрби-ватансылыҡ темаһын яҡтыртыуға ҙур һәм сағыу ижади өлөш индергән өсөн дипломдар һәм премиялар менән бүләкләнәсәк.  Жанрҙар хикәйә, очерк, интервью, репортаж, тарихи тикшеренеүҙәр, шиғыр, публицистик мәҡәләләр, фотоиллюстрациялар, шулай уҡ автор йыры, балалар һәм үҫмерҙәр һүрәте, скульптура эштәре, тынлы оркестр әҫәрҙәре, художестволы үҙешмәкәрлек фольклор коллективтары, бейеү ансамблдәре сығышы, мәктәп иншаһы, китапхана эшмәкәрлеге, тыуған яҡты өйрәнеү эше, хәрби дан урындары буйлап экскурсиялар, патриотик акциялар, хәрби дан музейы экспозициялары рәүешендә була ала. Конкурсты ойоштороусылар – Бөйөк Ватан һуғышының Үҙәк музейы, Белгород өлкәһе хакимиәте.  Еңеүселәрҙе бүләкләү тантанаһы 2008 йылдың 22 авгусында – Курск һуғышының 65 йыллығын байрам иткән осорҙа үткәрелә.
«Курск дуғаһында еңеүгә – 65 йыл» конкурсына» тигән билдә ҡуйылған эштәр 2008 йылдың 20 июленә тиклем түбәндәге адрес буйынса ебәрелә: 121170, Мәскәү ҡалаһы, Ағалы-ҡустылы Фонченколар урамы, 10-сы йорт.  Бөйөк Ватан һуғышының Үҙәк музейы.  Тел.: 8 (495) 449-81-59; факс: 449-82-70. Сарала граждандарға илһөйәрлек тәрбиәһе биреүгә булышлыҡ итеүсе, федераль һәм төбәк кимәлендәге бөтә теркәлгән электрон һәм баҫма киң мәғлүмәт саралары, шулай уҡ конкурс үткәрелгән осорҙа донъя күргән, Курск һуғышына арналған һәм ватансылыҡ йүнәлешенә эйә булған материалдарҙы ижад итеүсе авторҙар йәки авторҙар коллективтары ҡатнаша ала.
10 йәштән 30 йәшкә тиклемгеләрҙең 2008 йылдың 1 апреленән 30 июленә тиклем матбуғатта баҫылып сыҡҡан йәиһә телевидение аша күрһәтелгән йәки радио эфиры аша ишеттерелгән, ижади ниәт сифатында тормошҡа ашырылған ижади эштәре конкурсҡа ебәрелә ала.  Т. АМАНОВ. Ижади бәйгелә авторҙар коллективтары, шулай уҡ айырым конкурсанттар ҡатнаша ала. Конкурс материалдарын шулай уҡ дөйөм белем биреү мәктәптәре, техникумдар, юғары уҡыу йорттары, етештереү һәм ғилми предприятиелар, мәҙәниәт учреждениелары, Граждандарға патриотик тәрбиә биреү үҙәктәре, хәрби-патриотик клубтар, эҙләү берекмәләре коллективтары һәм башҡалар күрһәтә ала.  Курск дуғаһындағы еңеүҙең 65 йыллығын байрам итеү айҡанлы быйыл апрелдән июлгә тиклем «Ватаныбыҙ тарихында Курск һуғышы» Бөтә Рәсәй конкурсы үткәрелә. 