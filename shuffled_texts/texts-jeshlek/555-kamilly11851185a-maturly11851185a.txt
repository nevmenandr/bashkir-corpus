Стәрлебаш районында үткән төбәк-ара йәштәр һабантуйында Ҡырмыҫҡалы районынан тап ул алып барыусы булып сығыш яһай.  Эльнара  халҡының ғөрөф-ғәҙәттәрен, йолаларын, тарихын, үҙенең  ете быуынын яттан белә.  Район кимәлендә үткән бер байрам да Эльнараһыҙ үтмәй.  Гөлнара ХӘБИРОВА, БДУ студенты.  Эльнара кеүек ҡыҙҙарыбыҙ булғанға ғорурланырға ғына ҡала. БДУ-ның башҡорт  филологияһы  һәм журналистика факультетының II курс талибәһе Эльнара бар булмышы менән кешеләргә байрам бүләк итеү өсөн яралған төҫлө.  Ул Ҡырмыҫҡалы районының хозур  тәбиғәтле  Ҡарлыман ауылында татыу башҡорт  ғаиләһендә тыуып үҫкән.   Был мөләйем, тулған айҙай нурлы йөҙлө ҡыҙ – Эльнара Абаҡасова.  Ҡыҙ  тышҡы һәм эске матурлығы менән  тулы гармонияла йәшәй.  Ә инде аныҡ, фәһемле фекерҙәре, ҡыҙыҡлы мәҡәләләре менән ул күптәргә таныш.  Барыһы ла уны  үҙен  рухи яҡтан камиллаштырыусы ҡыҙ тип белә.  Ҡарлуғас ҡанатындай ҡыйғас ҡашлы, янып торған ҡара күҙле, саф башҡортса  һөйләшкән Эльнараны райондың «Даирә» гәзите хеҙмәткәрҙәре лә яҡшы белә.  Уның өҙҙөрөп бейеүен күрһәгеҙ, ҡумыҙ сиртеүен ишетһәгеҙ... 