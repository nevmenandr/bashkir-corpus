«Иң яҡшы йыр» ҙа «Атайсал»дарҙа булды. Сибай ҡалаһының 10-сы мәктәбенән килгән ҡунаҡтар –  «Атайсал» фольклор төркөмө (етәкселәре – Клара Маннапова) – тамашасы хөкөмөнә «Еҙ үксә» бейеүенең легендаһын сығарҙы.   Баныу ҠАҺАРМАНОВА. Белорет районының Шығай ауылы уҡыусылары (етәкселәре – Лира Хәйруллина һәм Гөлсөм Йылҡыбаева) «Иң яҡшы музыкаль биҙәлеш» һәм «Иң яҡшы костюмдар» номинацияһында бер кемгә лә ал бирмәне – аллы-гөллө кейемдәре күҙҙең яуын алып торҙо, йыр-бейеүҙәре күңелдәргә бал-май булып яғылды!  Ҡала һәм райондарҙың иң яҡшы балалар фольклор коллективтары ҡатнашҡан конкурста әкиәттәр һәм легендалар сәхнәләштерелгәйне.  Ҡоҙғонға – Артур Насировҡа – иң матур костюм өсөн приз бирелде.  Хәйер, халҡыбыҙҙың шиңмәҫ ауыҙ-тел ижады, йыр-моңо, ғөрөф-ғәҙәттәре тантана иткән ерҙә еңелеүселәр булмай инде ул: сәхнәнән мәңгелек хәҡиҡәттәргә – дуҫлыҡ, берҙәмлек, татыулыҡҡа дан йырлаған балаларҙың һәр береһе маҡтауға лайыҡ.  Улар шулай уҡ оригиналь декорациялар өсөн дә приз алып ҡыуанды.  Шуға ла Учалы районының Ҡорама уҡыусылары һис һүҙһеҙ зона бәйгеһенең еңеүсеһе тип танылды.  – Тарихыбыҙға, мәҙәниәтебеҙгә иғтибарығыҙ бер ваҡытта ла кәмемәһен, ә, киреһенсә, артһын ғына, сөнки улар – мәңгелек һөйөү, нурлы ижад сығанағы. 1893 йылда рус этнографы Сергей Гаврилович Рыбаков үҙенең яҡшы билдәле сәйәхәтен хәҙерге Учалы районы еренән башлай.   Аҙаҡ Әбйәлил, Баймаҡ яҡтарында була һәм 1897 йылда Санкт-Петербург ҡалаһында 204 көйҙө эсенә алған  «Музыка и песни уральских мусульман, с очерком их быта» тигән китап сығара.  Әбйәлил районы Байым ауылының йәш артистары, Нәркәс Вәлиева яҙған «Аҡ инәйҙең әкиәттәре»н сәхнәләштереп, Учалынан «Декорациялар оҫтаһы», «Бик шәп сценарий» өсөн шөһрәтнамәләр алып ҡайтты.  Билдәле этнографҡа ҡурайҙа уйнап, йырҙар йырлаған, ҡунаҡсыллыҡтың иң яҡшы өлгөһөн күрһәткән Урал аръяғы башҡорттарының бүлә-бүләсәрҙәре ошо көндәрҙә Учалы ҡалаһында үткән «Башҡортостан ынйылары» конкурсының республиканың көньяҡ-көнсығыш райондары буйынса зона бәйгеһендә ҡатнашты.  Ә ошо төркөмдөң йәш артисы Нәркәс Ибраһимова, төп ролде иң сағыу башҡарыусы булараҡ, шөһрәтнамә менән билдәләнде. Димсе әбейҙең ролен үтә лә матур уйнаған Лена Мөхәмәтдинова «Иң оҫта ҡатын-ҡыҙ роле» номинацияһында юҡҡа ғына еңеүсе тип табылманы – ҡыланыштары, тауышы менән барыһын да үҙенә арбаны ла ҡуйҙы!  Бапаҡты килештереп уйнаған Айнур Шакировҡа, әлбиттә, «Иң яҡшы ирҙәр роле» номинацияһында еңеү эләкте.  

 Урман һәм аҡһаҡал ролдәрен башҡарған Фәнил Әхмәҙуллин, алып барыусы Зилиә Шакирова, Бапаҡ батша – Айнур Шакиров, Һыу инәһе – Гөлназ Хәкимова.
  Гөлдәр Хәкимова иң үҙенсәлекле спектакль ҡуйған өсөн шөһрәтнамә менән бүләкләнде.  Автор фотолары. 
 Шығай ауылы мәктәбе уҡыусылары – «Бал ҡорттары»ның татыу ғаиләһе.

– Һеҙ – башҡорт йолаларын, ғөрөф-ғәҙәттәрен һаҡлап ҡалыуға ҙур өлөш индергән балалар – башҡорт генофондының киләсәге, байлығы, – тип сәләмләне уларҙы жюри рәйесе, билдәле сәсән, шағир, яҙыусы Мәүлит Ямалетдин.  Ҡорама мәктәбе уҡыусыларынан ҡала, 1-се урынға «Атайсал» фольклор төркөмө лайыҡ булды, 2-се урынға Учалы башҡорт гимназияһы артистары, 3-сө урынға Белорет районының Шығай ауылы уҡыусылары сыҡты.  Әкиәттәре лә бит бал ҡорттары хаҡында булды.  Башҡортостандың атҡаҙанған мәҙәниәт хеҙмәткәре Ғаяз Ибраһимов ҡуйған Ирәмәл тауының барлыҡҡа килеүе тураһындағы легендаға тамашасылар ҙа, жюри ағзалары ла битараф ҡала алманы – һәр яҡтан да тик ыңғай баһалар алды.  Учалы ауылының башҡорт гимназияһы уҡыусылары конкурсты «Хеҙмәтйән менән Бапаҡ» тураһындағы әкиәт менән асып ебәрҙе. 