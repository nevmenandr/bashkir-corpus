Фестиваль Милли йәштәр театрында Мостай Кәримдең тыуған көнөндә – 20 октябрҙә тамамланасаҡ. Баш ҡалабыҙҙа 14 октябрҙән 20-һенә тиклем башҡорт халыҡ шағиры Мостай Кәримдең тыуыуына 90 йыл тулыуға арналған республика театр фестивале үтәсәк.  Улар араһында милли театр сәнғәте классикаһына әйләнгән спектаклдәр – «Ай тотолған төндә», «Ташлама утты, Прометей» трагедиялары, «Ҡыҙ урлау» комедияһы, «Оҙон-оҙаҡ бала саҡ» драмаһы, «Театр яҙы – 2009» республика фестивалендә иң яҡшы тип танылған «Ярлыҡау» повесы буйынса ҡуйылған «Луна и листопад» драмаһы һәм башҡалар бар. БР Мәҙәниәт һәм милли сәйәсәт министрлығынан хәбәр итеүҙәренсә, фестиваль көндәрендә өфөләргә 16 театраль-музыкаль тамаша тәҡдим ителәсәк.  Фестивалде асыу тантанаһы 14 октябрҙә Мостай Кәрим исемендәге БР Милли йәштәр театрында үткәрелә.  Унда республика театрҙары бөйөк әҙиптең  әҫәрҙәре буйынса спектаклдәр күрһәтәсәк. Был көндө тамашасылар театрҙың башҡорт труппаһы башҡарыуында «Беҙҙең өйҙөң йәме» спектаклен ҡарай аласаҡ.