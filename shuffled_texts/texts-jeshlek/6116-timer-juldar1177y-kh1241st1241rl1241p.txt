Килешеү дөйөм ҡулланылыштан тимер юл транспорты, инфраструктура объекттарын, шул иҫәптән тимер юл станцияларын, вокзалдарҙы һәм  станцияларҙы үҫтереүгә йүнәлтелгән сараларҙы күҙ уңында тота.  Атап әйткәндә, «Рәсәй тимер юлдары» филиалы Тимер юл вокзалдары дирекцияһы ҡарамағындағы биләмәләрҙе төҙөкләндереп һәм улар базаһында Өфө, Белорет, Салауат, Стәрле­та­маҡ, Туймазы ҡалаларында һәм Ак­саков эшселәр ҡасабаһында транспорт – күсереп ултыртыу узелдары, шулай уҡ ҡала яны тимер юл транспортын хеҙмәтләндереүсе вокзалдар һәм станциялар булдырып, вокзалдарҙы реконструкциялау һәм модернизациялау мәсьәләләре ҡарала. Документҡа БР Президенты Рөстәм Хәмитов менән «Рәсәй тимер юлдары» асыҡ акционерҙар йәмғиәте президенты Владимир Якунин ҡул ҡуйҙы.   Мәскәүҙә Башҡортостан Респуб­ликаһы һәм «Рәсәй тимер юлдары» асыҡ акционерҙар йәмғиәте араһында 2011 – 2013 йылдарға тимер юл транспорты өлкәһендә үҙ-ара хеҙмәттәшлек тураһында килешеүгә ҡул ҡуйылды. 