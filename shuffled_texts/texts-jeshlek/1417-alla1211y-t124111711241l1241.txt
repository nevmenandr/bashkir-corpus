Тәрбиәнең иң олоһо – намыҫ.  Миңә зарланыу килешмәһә лә, һин миңә зарланаһың, күпме минең ниғмәттәремде инҡар итәһең, минең китабымды уҡыуҙы кисектерәһең.  Тәүбәнән олораҡ шәфәғәтсе юҡ.  Эй, әҙәм балаһы!  Миңә шөкөр итһәң, арттырырмын.  Күп һүҙле булмайса рәхәтлек һораһаң, бирермен.  Кем өс көнлөк кенә булһа ла ризығын тапһа ла, миңә шөкөр итһен.  Миңә ғибәҙәт ҡылырға ваҡыт тапһаң, тәнеңде – рәхәтлек, йортоңдо ризыҡ менән тултырырмын. Гонаһыңа үкенһәң, ғәфү итермен.   Бел, ихласлыҡ саф күңелдә, изгелек – тәүбәлә, ғибәҙәт – ғилемдә.  Бел, минән башҡа һине бер кем дә дауаламаҫ.  Күп гонаһтарың менән Аллаһтың ризалығын һорама.  Туғандарың менән аралашһаң, ғүмереңде оҙайтырмын.  Кешегә зарар килтергән нәмәне юлдан алыу – иң оло тәҡүәлек.  Эй, әҙәм балаһы!  Мине тормош шулай эшләне һәм шуны күрһәтте, тип мине онотоп, яҙмышҡа һылтанма.  Күпме тағы тәҡдиремә риза булмаҫһың, ләкин ул һиңә хәйерлерәк.  Сабыр һәм тыйнаҡ булһаң, дәрәжәңде күтәрермен.  Аҡыл – матурлыҡтың иң матур сифаты. Мин бит һиңә башҡара алмаған нәмәләрҙе йөкләмәйем.  Бәхеткә иң кәрәге – тәүфиҡ.  Эй, әҙәм балаһы! 