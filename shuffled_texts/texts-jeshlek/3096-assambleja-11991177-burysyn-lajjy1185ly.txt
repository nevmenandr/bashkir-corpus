– Киләсәктә лә милли мәҙәниәттәребеҙҙе, туған телдәребеҙҙе һаҡлау һәм үҫтереү төп эшмәкәрлегебеҙ буласаҡ.  Был бурысты ассамблея лайыҡлы үтәне, тип әйтергә мөмкин. Башҡортостандағы рустар Соборы башҡарма комитеты рәйесе Владимир Самородов БР Халыҡтары ассамблеяһының II съезы алдында торған бурыстар тураһында һөйләп: 
– Иң тәүҙә ул башҡарылған эштәр тураһында отчетҡа әүереләсәк, – тип билдәләне.  – Ассамблеяның I съезынан һуңғы осорҙа уның эшмәкәрлегенең өҫтөнлөклө йүнәлеше булып Башҡортостан халыҡтарының мәҙәниәтенә, традицияларына, теленә ихтирамлы мөнәсәбәт булдырыу торҙо.  Әммә йәштәрҙе уҡытыу мәсьәләһе айырым иғтибарға лайыҡ. Рустар Соборы лидеры, Башҡортостандың бөтә халыҡ вәкилдәре лә ҡатнашасаҡ съезд алдында тағы ла бер бик мөһим мәсьәлә – республикала милләт-ара мөнәсәбәттәрҙең торошо һәм уны үҫтереү перспективаларына анализ биреү тора, тип билдәләне.
– Беҙ элек-электән үҙ-ара дуҫ булып, татыу йәшәгән ата-бабаларыбыҙҙың тарихи тәжрибәһен һаҡлау, милләт-ара ихтирамлы мөнәсәбәттәр йәһәтенән Рәсәй Федерацияһына үрнәк була алабыҙ, – тине ул. 