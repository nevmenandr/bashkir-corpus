Тантанала үҙҙәренең ихлас һүҙҙәрен еткереүселәр күп булды.  Аҡкүҙ ауылына юлы төшкән һәр кемде  башында ай ялтыраған ошо мөһабәт бина ла ҡаршылай хәҙер.  Иман йортон асыу тантанаһында Рәсәй мосолмандарының Үҙәк диниә назараты идараһы рәйесе, баш мөфтөй Тәлғәт Тажетдин, район хакимиәте башлығы Илдар Иршат улы Мостафин, уның урынбаҫары Рәмил Кәүсәр улы Нуретдинов, урындағы хужалыҡ етәкселеге, райондың башҡа мәсеттәренән килгән дин әһелдәре ҡатнашты. Иман йортона, Илүс ағайҙың ҡартатаһының рухына бағышлап, «Ғарифулла» тип исем бирелде. Был изге сараның ергә беренсе аҡ ҡар төшкән көнгә тура килеүе  күңелдәрҙе аҡлыҡҡа,  сафлыҡҡа  өндәгәндәй тойолдо. Зифа ФӘТХУЛЛИНА,
үҙ хәбәрсебеҙ.
   Илеш районы. Көн һыуыҡ булыуға ҡарамаҫтан, изге сараға бөтә ауыл халҡы йыйылды.  Тантананы  асып, Р. Ну­ретдинов килгән ҡунаҡтар менән таныштырҙы.  Рәсәй мосолмандарының Үҙәк диниә назараты идараһы рәйесе, баш мөфтөй Тәлғәт Тажетдин байрамға килеүселәргә изге теләктәрен еткерҙе.
– Бына нисә йыл уҙғандан һуң ауылығыҙҙа яңы мәсет асылыуын күрергә насип итте.   Аллаһ йорто төҙөлдө, ауылығыҙға иман ҡайтты, – тине һәм доға яҙылған байраҡты бүләк итте.
– Ошо ауылда оло тормош юлына аяҡ баҫтым.  Мәсет төҙөүҙе үҙемдең бурысым тип һананым, – тине мәсеткә нигеҙ һалыусы И. Ғарифуллин.   Ошо көндәрҙә Илеш райо­нының Аҡкүҙ ауылы тарихына оло бер ваҡиға өҫтәлде – Илүс Фәғит улы Ғарифуллиндың һәм  ауыл халҡының тырышлығы менән төҙөлгән мәсетте асыу тантанаһы үтте.   Район хакимиәте баш­­лығы  И. Мос­тафин төбәктә эшләп килгән 26 мәсеттең еребеҙгә иман ҡайтарыусы, нур һибеүсе йорт булыуын билдәләне, улар­ҙың халыҡтың берҙәм көсө, тырышлығы менән төҙөлөүен әйтеп үтте һәм рәхмәт белдерҙе. 