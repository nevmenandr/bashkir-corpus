Һәләтле  һәм тәүәккәл йәштәр, йыр бәйгеһендә ҡатнашып, маһирлығын һынай  һәм киләсәктә уңышҡа  өлгәшеү өсөн ижади  юлдарға киң офоҡтар  аса.   Йылдағыса Өфө  тамашасыһы «Аҡ һыуһар» конкурсын түҙемһеҙләнеп көтөп ала.  21 ноябрҙә Ҡала мәҙәниәт һарайында эстрада йырҙарының «Аҡ һыуһар» исемле асыҡ ҡала конкурсы асыласаҡ.  Өфөлә уҙғарылған башҡа вокаль конкурстар  араһында ла абруйлы урын биләп тора.  Конкурста  ҡатнашыусыларҙы дипломдар, иҫтәлекле бүләктәр көтә, ә гран-приға лайыҡ булған конкурсант ижади фестивалгә юллама менән бүләкләнәсәк.  Быйылғы конкурстың Башҡортостан Республикаһында  Йәштәрҙең башланғыстарын яҡлау һәм үҫтереү йылында уҙғарылыуы ла оло мәртәбәгә лайыҡ. Т. АМАНОВ. Йыр бәйгеһе барышында жюри ағзалары менән ижади осрашыуҙар, оҫталыҡ дәрестәре уҙғарыласаҡ.
 Йәшлек дәртенә һәм мөхәббәт ялҡынына сорналған  моң байрамы баш ҡаланың мәҙәни тормошона йәм өҫтәүсе сағыу  тамашаға әүерелер, тип уйлайбыҙ.  Бишенсе тапҡыр ойошторолған йыр бәйгеһе йылдан-йыл сәнғәт һөйөүселәр иғтибарын, хөрмәтен яулай. 