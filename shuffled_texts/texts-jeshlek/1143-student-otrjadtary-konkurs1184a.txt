Ул студенттарҙы эш менән генә тәьмин итеп кенә ҡалмай, ялын ойоштороу, ижади һәләттәрен асыҡлау яғынан да мөһим.  
2007 йылдан алып республикала «Иң яҡшы хеҙмәт студент отряды»на конкурс ойошторола башланы.  Эш осоро һөҙөмтәләре буйынса «Иң яҡшы төҙөүсе студент отряды – 2008», «Иң яҡшы оҙатыусы студент отряды – 2008», «Иң яҡшы педагогик студент отряды – 2008» һәм башҡа йүнәлештәге номинациялар буйынса еңеүселәр билдәләнәсәк.
 Быйыл да БР Йәштәр сәйәсәте буйынса дәүләт комитеты, «Башҡортостан  хеҙмәт студент отрядтары штабы» йәмәғәт ойошмаһы менән берлектә ойошторолған был конкурс республикала студент отрядтары хәрәкәтен үҫтереү, йәштәрҙе эш менән тәьмин итеү мәсьәләhен хәл итеү һәм дәүләт власының студенттар хәрәкәтенә иғтибарын йәлеп итеү маҡсатында уҙғарыла.  Һуңғы осорҙа йәштәрҙең студент хеҙмәт отрядтары хәрәкәтенә ҡарата ҡыҙыҡһыныуы артыуын яҡшы күренеш, тип билдәләргә кәрәк.  Конкурс 1 апрелдән 15 октябргә тиклем дауам итәсәк.  В. ХӘБИРОВ. 