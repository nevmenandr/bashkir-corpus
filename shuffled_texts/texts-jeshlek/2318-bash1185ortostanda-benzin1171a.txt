23 октябрҙә бер литр яғыулыҡ өсөн хаҡтар – 1 һумға, 21 ноябрҙә 50 тингә кәметелгәйне.  Башҡортостан Республикаһы Хөкүмәтенең һәм республиканың яғыулыҡ-энергетика комплексы етәкселеге  килешеүе буйынса, 2008 йылдың 11 декабренән «Башнефтепродукт» асыҡ акционерҙар йәмғиәте һәм «Башнефть» акционерҙар нефть компанияһы» асыҡ акционерҙар йәмғиәтенең бөтә автозаправкалау станцияларында бензиндың бөтә маркаһына һәм дизель яғыулығына ваҡлап һатыу хаҡтары тағы 50 тингә кәметелде.  11 декабрҙән «Нормаль – 80» бензинына һәм «Евро» дизель яғыулығына тоннаһы өсөн күмәртәләп һатыу хаҡтары – 4000 һумға, «Регуляр Евро – 92/4» бензинына – 3500 һумға, «Премиум Евро – 95/4» бензинына 3000 һумға кәметелде.
«Башинформ». Шулай уҡ «Башнефтепродукт» акционерҙар йәмғиәтенең ҡойоу участкаларынан һатылған бензинға һәм дизель яғыулығына күмәртәләп һатыу хаҡтары ла  кәметелә.  Ноябрь – декабрҙә был инде өсөнсө кәметеү: 1 ноябрҙән хаҡтар бер тонна яғыулыҡ  өсөн 2000 һумға кәметелгәйне, 21 ноябрҙән – тағы ла 1000 һумға. 