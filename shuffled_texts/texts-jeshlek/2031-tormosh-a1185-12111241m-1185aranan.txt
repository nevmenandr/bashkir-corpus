 Мария Шукшина, Анна Легчилова, Ирина Ефремова, Вадим Андреев, Андрей Казаков, Мария Баева уйнаған был сериалдағы хәл-ваҡиғалар көҙгө принцибында йәмғиәтебеҙҙе һәм тормош-көнкүрешебеҙҙе сағылдыра.  Хатта бер генә нәмә лә уйлап сығарылмаған, барыһы ла бөгөнгө ысынбарлығыбыҙҙың туранан-тура күсермәһе.  Балаларын атайһыҙ үҫтергән яңғыҙ ҡатындар, тормошта үҙенең икенсе яртыһын таба алмайынса, яңғыҙлыҡ тойғоһонан арына алмаусылар, бизнес һаҙлығына батыусылар, эскелеккә һабышҡан ҡатындар һәм ирҙәр, ата-әсә менән балалар араһындағы ҡатмарлы мөнәсәбәт, аңлашылмаусанлыҡтар, етем балалар яҙмышы, мөхәббәт, хыянат...  Режиссер Николай Каптандың икенсе аҙна инде «Россия» каналынан күрһәтелгән «Возьми меня с собой» телесериалы героинялары Рита менән Тамара ла, балалар йортона килеп ингәс, үҙҙәрен нисек тоторға һәм ҡайҙа ҡуйырға белмәй, сөнки уларҙы әсә наҙы-иркәләүенә сарсаған етем сабыйҙар уратып алып, итәктәренә йәбешә: «Минең әсәйем килде», «Ул мине алырға килде»...
 Ә Гоша һәм Рита менән бер көн дачала булып, ял итеп ҡайтҡан кескәй Юля көн дә Ританың тағы ла килерен көтә... Етем балалар аҫралған йортҡа килеп ингән һәр ҡатындың аяғына «әсәй!» тип килеп һарылған балалар тураһындағы документаль фильмдарҙы ҡарап, бәғерҙәр теленә, күңелгә ошондай хәлдәрҙең булыуы мөмкин түгелдер ул, тигән шик килә.  Киногеройҙарыбыҙ менән бергә ҡалайыҡ!  Бер генә фильмда күпме мәсьәлә күтәрелгән!     Бына шунлыҡтан да ҡатын ҡорона тулған Ританың әсәлек инстинкты уянып, бала һөйгөһө килеүен;  Тамараның бауыр күтәреп килгән улы менән ҡыҙы өсөн янып-көйөүен, бер үк ваҡытта шатланыуын, уларҙы аяҡҡа баҫтырыу өсөн бил яҙмай эшләүен, башҡа таяныр-ышаныр кешеһе булмағанлыҡтан, үҙенә, үҙ көсөнә генә ышанып йәшәүен; Галяның иренең хыянатын ауыр кисереүен; йәш балаһы булған эскесе ҡатындың фажиғәгә юлығыуын; үҫмер ҡыҙҙарҙың оҡшатып йөрөгән егетенең йөрәген яулап алыу өсөн үҙ алымдары менән көрәшеүен; етем ҡыҙ Юля һәм уның апаһы аша күрһәтелгән етем балаларҙың уй-кисерештәрен – һәммәһен дә үҙ итеп, яҡын итеп ҡабул итәбеҙ.  Шатлыҡ-ҡыуаныстарға ла, һөйөнөс-көйөнөстәргә лә, ағына-ҡараһына ла, әсеһе-сөсөһөнә лә тулы тормош.  Әммә тормош һин уйлағанса ғына түгел бит: бар ундай балалар йорттары ла, етем сабыйҙар ҙа, йөрәкһеҙ атай-әсәйҙәр ҙә. Р. МӘХИЙӘНОВА.
 Эйе, тормош шундай.  Бәлки, сериал геройҙарында күптәр үҙҙәрен таныйҙыр?   Изгелек, ғәҙеллек, дөрөҫлөк, хаҡлыҡ, аҡлыҡ еңерме?  Артабан сериал геройҙары менән нимә булыр, уларҙы ниҙәр көтә?  Фильмда ғына түгел, ә ысынбарлыҡта шулай.  Яңы сериалда бөгөнгө ысынбарлыҡ сағыла
