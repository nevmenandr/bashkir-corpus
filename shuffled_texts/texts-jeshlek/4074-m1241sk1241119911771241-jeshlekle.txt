Ер аҫты байлыҡтарын файҙаланыу буйынса федераль агентлыҡ етәксеһе Анатолий Ледовских менән  Раил Сарбаев Башҡор­тостандың иҡтисад өсөн сеймал ресурс­тарын, атап әйткәндә, баҡыр-колчедан рудалар­ын һөҙөмтәле файҙаланыу мәсьәләһен тикшер­ҙе.  Был тулайым төбәк продуктын һәм эш урындары һанын арттырыуҙа үҙ ролен уйнаясаҡ. БР Хөкүмәте Премьер-министры Раил Сарбаев эш сәфәре менән Мәскәүҙә булды.  Торлаҡ-коммуналь хужалыҡты үҙгәртеп ҡороу­ға булышлыҡ итеү фондында генераль директор Константин Цицин менән 2010 йылда республиканың фондтың адреслы программаларында артабан ҡатнашыуы хаҡында һүҙ барҙы.  Дәүләт корпорациялары иҫәбенә кәмендә 1 миллиард һум күләмендә финанс ярҙамы мәсьәләләре тикшерелде. РФ Төбәктәр үҫеше министрлығында бөгөн көн үҙәгендә торған мәсьәләләрҙең береһе – моноҡалаларҙы үҫтереү мәсьәләһе ҡаралды. Эҙләп табылған ятҡылыҡтарҙы лицензиялау һәм сертификатлау – беҙҙең төбәккә инвестор­ҙар йәлеп итеү өсөн яңы мөмкинлектәр ул.  Бынан тыш, Раил Сарбаев РФ Тәбиғәт ресурс­тары һәм экология министрлығының Эштәргә һәм кадрҙарға идара итеү департаментында, Тәбиғәттән файҙаланыу өлкәһендә күҙәтеү буйынса федераль хеҙмәттә һөйләшеүҙәр үткәр­ҙе.