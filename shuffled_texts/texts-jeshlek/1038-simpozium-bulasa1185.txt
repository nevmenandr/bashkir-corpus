Башҡортостандың Рәсәй субъекттары, яҡын һәм алыҫ сит илдәр менән фәнни, мәҙәни-рухи бәйләнештәрен артабан да үҫтереү маҡсатында Башҡортостан Республикаһы Президенты Мортаза Рәхимов 2008 йылдың октябрендә Өфөлә «Волга – Урал төбәгендә Ислам цивилизацияһы» III Халыҡ-ара симпозиумын үткәреү тураһындағы бойороҡҡа ҡул ҡуйҙы. Симпозиум Башҡортостан Республикаһы Фәндәр академияһының тәҡдиме буйынса үткәрелә.  Республика Хөкүмәтенә уға әҙерлек һәм үткәреү буйынса саралар планы эшләргә һәм раҫларға, уны финанслау сығанаҡтарын билдәләргә ҡушылды.