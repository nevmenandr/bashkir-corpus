Конкурстың маҡсаты – талантлы йәштәрҙе, үҫмерҙәрҙе һәм балаларҙы асыҡлап, уларға ярҙам итеү, журналистикаға, һүрәт төшөрөү сәнғәтенә, фотоижадҡа, әҙәби һәм фәнни-техник ижадҡа йәлеп итеү. Башҡортостанда Рәсәй Федерацияһында – Йәштәр һәм   Башҡортостан Республикаһында Йәштәрҙең башланғыстарын яҡлау һәм үҫтереү йылына арналған «Мин – йәш» ижади конкурсы башланды.  ентеклерәк мәғлүмәтте             250-79-36, 250-79-59 телефондары аша йәки sdmb ufa@mail.ru электрон адресы буйынса алырға мөмкин. Унда ҡатнашыу өсөн ғаризалар һәм эштәр 30 апрелгә тиклем түбәндәге адрес буйынса ҡабул ителә: Өфө, Ленин урамы, 10, 11-се офис.  Смотр ике йәш категорияһында (10 йәштән 15 йәшкә һәм 15 йәштән 20 йәшкә тиклем)   «Публицистика», «Плакат», «Фотография», «Видеотапшырыу», «Һүрәт», «Шиғриәт», «Радиотапшырыу» номинациялары буйынса үткәрелә. Уны Демократик йәштәр союзы – Рәсәй йәштәре союзының республика ойошмаһы БР Мәғариф министрлығы, БР Йәштәр сәйәсәте буйынса дәүләт комитеты, «Башҡортостан» дәүләт телерадиокомпанияһы, БР Журналистар союзы һәм Яҙыусылар союзы, Рәсәйҙең Рәссамдар союзы һәм Башҡортостандың Фоторәссамдар союзы менән берлектә ойоштора. 