Ә ҡоймаҡ, бисквит бешергәндә шыйыҡсаны он өҫтөнә ҡояһың.
•	Кәтлит, ит рулеттарын бешергәндә йомортҡа ағын күпертеп ҡушһаң, тәмле, йомшаҡ булып бешәсәк.
•	Шоколадлы ялтырауыҡҡа (глазурь) иретелгән май һалһаң, ялтырап торасаҡ.
•	Балыҡты ныҡ ҡыҙҙырылған духовкала бешерәләр, ә һыуҙа бешергәндә, ут  талғын булырға тейеш.
•	Балыҡ хуш еҫле, тәмле булып бешһен өсөн бешер алдынан бер  телем алма йәки ҡабығы әрселгән  лимон киҫәге һалығыҙ.
•	Ҡыярҙы  төбө менән  яртылаш һыуҙа тотһаң, оҙаҡ һаҡланасаҡ.  Ул эс ҡатыуын бөтөрә, эсәктәрҙе таҙарта.
•	Аш бешеп сығыр алдынан кипкән бәшмәк, петрушка тамыры, укроп һалһаң, тәмле була.
•	Итле гуляшты өҫтәлгә ҡуйыр алдынан 20 – 30 минут духовкала тотоп алһаң, тәмле, йомшаҡ булып бешәсәк.
•	Кеҫәл өҫтөндә һыуынғас шекәрә (пленка) барлыҡҡа килмәһен өсөн, өҫтөнә шәкәр ҡомо һибегеҙ.
•	Йомортҡаны талғын утта ҡыҙҙырһаң, көслө утта ҡыҙҙырғанға ҡарағанда тәмлерәк була. •	Сыр оҙаҡ һаҡланһын тиһәгеҙ, шарап һеркәһенә мансылған салфеткаға төрөп һыуытҡысҡа ҡуйығыҙ.  
•	Тоҙланған кәбеҫтә һыуын яҙғыһын төрлө салаттар эшләгәндә аш һеркәһе, лимон һуты урынына ҡулланырға була.
•	Кәбеҫтә һәр ваҡыт өҫтәлегеҙҙә булһын.  Тик һыуҙы көн дә алмаштырырға кәрәк.
•	Һөт оҙаҡ ваҡыт әсемәһен тиһәгеҙ, 1 литрға 1 балғалаҡ шәкәр һалып, ҡайнатып алығыҙ.  
•	Маринадланған бәшмәкте, соусҡа ҡушасаҡ йәшелсә-емеште 10 минут бешереп алалар.
•	Бауырҙы бешерер алдынан 2 – 3 сәғәт һыуыҡ һөттә тотһаң, тәмлерәк була.
•	Винегрет эшләгәндә сөгөлдөрҙө турап, айырым һауытта көнбағыш майы ҡойоп болғатып, һуңынан башҡа йәшелсәләрҙе ҡушып бутаһаң, төҫө башҡаларға сыҡмаясаҡ.
•	Бәлеш, ҡалас, рулет бешергәндә ондо әҙерләнгән массаға һалырға кәрәк. 