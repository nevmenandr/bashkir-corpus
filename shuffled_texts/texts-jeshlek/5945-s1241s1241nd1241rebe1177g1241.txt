Кәрим БУЛАТ. Ә беҙҙең халыҡ тарихи үткәндәре өсөн оялмай.  Халыҡ, бигерәк тә йәштәр үҙ халҡының сәсәндәрен белергә, улар менән ғорурланырға тейеш.  Стәрлетамаҡ ҡалаһы. Иллә мәгәр, халыҡ ҡомартҡыларын һаҡлап ҡалыуға тос өлөш индергән бөйөк шәхестәребеҙгә һәйкәл ҡуйылған икән, тигән хәбәр бер ерҙә лә осраманы.  Уйлауымса, халҡыбыҙҙың ун эпосын һәм ҡобайырын үткән быуаттарҙан киләсәккә илткән ике сәсәнде лә бер үк һәйкәлдә һынландырырға кәрәк.   Бәлки, уны Мөхәмәтша Буранғоловтың 125 йәшенә өлгөртөп булыр ине.
 Билдәле булыуынса, Мөхәмәтша Буранғоловтың бөйөк хеҙмәттәре бихисап.   Илһөйәрлек тойғоһо буш урында тәрбиәләнмәй.  Ул «Урал батыр» эпосына ла һәйкәл кеүек булыр ине.  Халҡыбыҙҙың ауыҙ-тел ижады гәүһәрҙәрен Ғәбит Арғынбаев сәсәндән яҙып алып, әүҙемлек күрһәткән өсөн генә лә халыҡ сәсәне Мөхәмәтша Буранғолов күптән һәйкәлдә кәүҙәләндерелеүгә лайыҡ шәхес.  Шул осраҡта башҡорт халҡының тарихында, йәмғиәт үҫешендә сағыу эҙ ҡалдырған сәсәндәргә, Ҡалмыҡстандағы шикелле, Башҡортостанда ла һәйкәл бар, тип ауыҙ тултырып  әйтә алырбыҙ.  Был турала республикабыҙ матбуғатында яҙыусылар булды-булыуын.  Халыҡтар тарихында сәсәндәрҙең роле батырҙарҙыҡынан кәм булмаған бит.  Дөрөҫлөк байрам итһен, тиһәк, һәйкәл ҡуйыу эшен тиҙләтергә кәрәк. 