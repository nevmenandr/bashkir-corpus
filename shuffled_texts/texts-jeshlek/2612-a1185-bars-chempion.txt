Шулай ҙа «Локомотив» уйынсылары ла был күрһәткескә лайыҡ ине.  Финал уйынының һуңғы хәл иткес көсөргәнешле осрашыуында Ҡаҙандың «Аҡ барс» командаһы Ярославлдең «Локомотив»ын 1:0 иҫәбенә отоп, Гагарин кубогын яуланы.   Афарин!  Нишләйһең, еңеүсе берәү була.  Шулай итеп, быйылдан башлап уйнатылған КХЛ беренселегенең тәүге призеры билдәле булды.   Яңы миҙгелдә, моғайын,  уларҙың урамына ла байрам килер. Был инде Татарстан Республикаһы хоккей клубының үҙ тарихында өсөнсө  ҙур уңышы.  Уҙған миҙгелдә лә улар, финалға сығып, «Салауат Юлаев»тан еңелде.  Быға тиклем улар ике тапҡыр (1998, 2006) Рәсәй чемпионы булғайны һәм хәҙер килеп йыһанға ла беренсе булып юл ярҙылар. 