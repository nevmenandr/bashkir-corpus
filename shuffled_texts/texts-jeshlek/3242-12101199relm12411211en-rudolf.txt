Был юлы ла улар, бер тактлы Кармен-сюита балетында Кармен һәм Хозе образдарын юғары оҫталыҡ менән башҡарып, өфөләрҙе шаҡ ҡатырҙы. Башҡорт дәүләт опера һәм балет театры солистары Гүзәл Сөләймәнова, Илдар Манапов, Гөлсинә Мәүлекәсова, Ринат Әбүшаһманов, Елена Фомина, Андрей Брынцев, Валерия Лапшова, Максим Купцов, Римма Закирова, Олег Шәйбәков һәм башҡалар үҙебеҙҙең балет труппаһының намыҫын яҡланы. Куба милли балеты солистары, Danzarte ballet труппаһы  (Испания) етәкселәре Лаура Ормигон менән Оскар Торрадо –  фестивалдең даими ҡунаҡтары.  Быға тиклем фестиваль сәхнәһендә өфөләр уларҙы Сильфида, Дон-Кихот, Жизель, Аҡҡош күле спектаклдәрендә күрергә өлгөргәйне.
Кремль балеты Мәскәү театры солистары Михаил Евгенов менән Валерия Побединская ла гала-концертҡа ҡыҙыҡлы программа әҙерләгәйне.  Евгенов Раймонда балетында Жан де Бриен партияһын башҡарып, баш ҡала тамашасыһының һөйөүен яулап өлгөрһә, Побединская ижады менән улар тәүгә танышты.  Матур бер йолаға әйләнгән фестиваль артабан да бәҫен юғалтмай дауам итһен, Рудольф йондоҙо һүрелмәһен, тип теләргә генә ҡала.
 Баш ҡалабыҙ Өфөлә ун көн дауам иткән Рудольф Нуреев исемендәге XV халыҡ-ара балет сәнғәте фестивале тамамланды Фестивалдең гала-концертында Мәскәүҙең Ҙур театры солистары, Рәсәйҙең  атҡаҙанған артисткаһы, халыҡ-ара конкурстар лауреаты Наталья Выскубенко, Рәсәйҙең атҡаҙанған артисы Владимир Непорожный, Алтын битлек милли театрҙар премияһы лауреаты Ян Годовский, Нелли Кабохидзе, Андрей Евдокимовтар сығыш яһаны.   Германия бейеүселәре Дину Тамазлакару менән Павел Московито ла лайыҡлы сығыш яһап, концертҡа йәм өҫтәне. Йылдағыса, байрамдың финалы сағыу үтте һәм унда фестивалдең барлыҡ ҡунаҡтары – Испания, Германия, Украина, Мәскәүҙән балет йондоҙҙары, Башҡорт дәүләт опера һәм балет театрының балет труппаһы солистары ҡатнашты. Украинаның Тарас Шевченко исемендәге Милли операһы солистары Наталья Мацак менән Денис Недак фестивалдә Петр Чайковскийҙың Аҡҡош күле балетының төп партияларын башҡарһа, гала-концертта башҡа образдарҙа тамашасы һөйөүен яуланы.  А. ИСМӘҒИЛЕВ. 