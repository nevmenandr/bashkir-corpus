Өфөнөң Конгресс-холында РФ Президентының Волга буйы федераль округындағы тулы хоҡуҡлы вәкиле урынбаҫары Николай Овсиенко рәйеслегендә РФ Президентының Волга буйы федераль округындағы тулы хоҡуҡлы вәкиле ҡарамағындағы Мәғлүмәтте һаҡлау буйынса координация советының сираттағы ултырышы булды. Николай Овсиенко, Башҡор­тостан – мәғлүмәт ресурстарын файҙаланыу буйынса төп төбәктәр­ҙең береһе, бында персональ мәғлүмәттәрҙе һәм конфиденциаль мәғлүмәттәрҙе һаҡлауҙың бер нисә дәрәжәһен күҙ уңында тотҡан байтаҡ программа уңышлы тормошҡа ашырыла, тине. БР Президенты Рөстәм Хәмитов, ултырышта сығыш яһап, мәғлүмәт-коммуникатив технологиялар ярҙамында идара итеүҙең һөҙөмтәлелеге артыуын билдәләне.