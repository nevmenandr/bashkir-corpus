 Республика Президенты премиялары конкурс лауреаттарына юғары педагогик оҫталыҡ, шәхесте бөтә яҡлап үҫтереү өсөн ыңғай шарттар булдырған, уҡытыу-тәрбиә процесына  заманса белем биреү технологияларын индергән өсөн тапшырыла. Уға ярашлы, 2008 йылдан Башҡортостанда йыл һайын шулай уҡ «Рус теле һәм әҙәбиәте буйынса йыл уҡытыусыһы» һәм «Татар теле һәм әҙәбиәте буйынса йыл уҡытыусыһы» конкурстары үткәреләсәк.  Ошоноң менән бәйле «Башҡорт теле һәм әҙәбиәте буйынса йыл уҡытыусыһы» төбәк-ара конкурсы лауреаттарына Башҡортостан Республикаһы Президентының бишәр премияһы тапшырыласаҡ, шулай уҡ «Рус теле һәм әҙәбиәте буйынса йыл уҡытыусыһы» һәм «Татар теле һәм әҙәбиәте буйынса йыл уҡытыусыһы» конкурстары лауреаттарына өҫтәмә бишәр премия булдырылды.  БР Президентының матбуғат хеҙмәте. БР Президенты Указы менән «Башҡортостандың йыл уҡытыусыһы»  һәм «Башҡорт теле һәм әҙәбиәте буйынса йыл уҡытыусыһы» конкурстары лауреаттарына Башҡортостан Республикаһы Президенты премиялары тураһында» Башҡортостан Республикаһы Президенты Указына үҙгәрештәр индерелде.  Уҡытыусылар конкурсы лауреаттарына бөтәһе 20 премия билдәләнде: еңеүселәр өсөн – 50-шәр мең һумлыҡ дүрт премия, финалға сығыусылар өсөн – 30-ар мең һумлыҡ ун алты премия.    