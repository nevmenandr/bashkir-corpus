Тимәк, киләсәктә лә «Башҡортостан»дар күркәм башланғыстарына тоғро булыр, тигән теләктә ҡалайыҡ!
 «Башҡор­тостан» гәзите фотохәбәрсеһе Айрат Нурмөхә­мә­товтың Башҡортостан Республи­каһына арналған фотокүргәҙмәһе тап шулай атала.  Фото сәнғәте – ҙур һәләт, юғары тойомлауҙы талап иткән ижад ул.  Ниндәй ҙә булһа мәлде тотоп, уны эләктерә һалыу, һәр фотоһүрәтте күңел йылыһын биреп  төшөрөү, өҙлөкһөҙ эҙләнеү һәм ысын ижад өлгөләре тыуҙырыу хас был сәнғәт өлкәһе әһеленә.   Былтыр матбуғат өлкәһендәге күп йыллыҡ хеҙмәте һәм ижади ҡаҙаныштары өсөн Айрат Нурмөхәмәтовҡа «Башҡортостан Республи­каһының атҡаҙанған матбуғат һәм киң мәғлүмәт хеҙмәткәре» тигән маҡтаулы исем бирелә.  1985 йылда «Башҡортостан» гәзите редакцияһында фотохәбәрсе булып эш башлаған Айрат Нурмөхәмәтовтың күргәҙмәһендә урын алған эштәренә генә ҡарап та уның хаҡында, ысын фотограф, тип әйтергә мөмкин.  Уның республика ғына түгел, Рәсәй, халыҡ-ара кимәлдәге мөһим ваҡиғаларҙы мәңгеләштергән фотоһүрәттәре тарих һаҡлай, дәүерҙең ысынбарлығын сағылдыра.  Ул тормоштоң ябай ғына мәлдәрен дә мәңгеләштереп, сәнғәт бейеклегенә күтәрә, тылсымлы төҫтәр аша йәшәйеште, донъяны башҡа күҙлектән ҡарарға мәжбүр итә, матурлыҡты, ысынбарлыҡты күрә белергә өйрәтә. А. ИСМӘҒИЛЕВ.        Күргәҙмәне асыу тантанаһында сығыш яһап, БР Хөкүмәте ҡарамағындағы Матбуғат, нәшриәт һәм полиграфия эштәре буйынса идаралыҡ начальнигы Эдуард Юлдашев «Башҡортостан» гәзитендә бындай күргәҙмәләрҙең сағыу бер йолаға әүерелеүен билдәләне.   Ике тиҫтәнән ашыу бергә эшләгән коллегалары әйтеүенсә, Айрат Билал улының һәр фотоһүрәте – күңел торошо, тормош һулышы, ҡабатланмаҫ ижад өлгөһө. 