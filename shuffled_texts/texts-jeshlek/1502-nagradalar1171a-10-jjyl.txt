Шулай уҡ республика иҡтисадын үҫтереүҙә  юғары ҡаҙаныштарға өлгәшкәндәр, дәүләт төҙөлөшөнә ҙур өлөш индергәндәр ҙә уға лайыҡ була.  Ордендың беренсе эйәhе –  Ейәнсура районының «Инәк»  предприятиеhы механизаторы Ирек Буранғолов. Республикала  119  кеше – был награда эйәhе. Был наградалар республика граждандарын тәбрикләүҙең иң юғары формаhы hанала.  10 йыл элек Салауат Юлаев, «Башҡортостан  Республикаhы алдындағы хеҙмәттәре өсөн» hәм Халыҡтар дуҫлығы ордендары тураhында положение ҡабул ителә.  Салауат Юлаев  ордены менән дәүләт hәм  ижтимағи  эшмәкәрлектәге емешле хеҙмәт өлгөhө, кеше ғүмерен ҡотҡарғанда батырлыҡ күрhәткәндәр, фәнни hәм фәнни-тикшеренеү эшмәкәрлегендә, мәҙәниәт, сәнғәт, әҙәбиәт, йәш быуынды тәрбиәләүҙә уңыштарға hәм ҡаҙаныштарға өлгәшкәндәр  бүләкләнә. Милли батырыбыҙҙың исемен йөрөткән орден 190 кешегә бирелгән.  Халыҡтар араhындағы дуҫлыҡты hәм хеҙмәттәшлекте  нығытыуҙа айырылып торғандар Халыҡтар дуҫлығы ордены менән бүләкләнә.  10 йыл эсендә был орден менән 57 кеше бүләкләнгән. 
«Башҡортостан Республикаhы алдындағы хеҙмәттәре өсөн» ордены менән Башҡортостан Республикаhы алдындағы, дәүләт hәм йәмәғәт  эшендәге фиҙакәр хеҙмәте,  тыныслыҡты, халыҡтар араhындағы дуҫлыҡты нығытыуҙа, хоҡуҡ hаҡлау hәм именлекте тәьмин итеүҙә индергән өлөшө өсөн хеҙмәт алдынғыларын бүләкләү  ҡаралған. 