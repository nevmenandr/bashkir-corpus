Йөрөш туранан-тура кешенең йәше, кәйефе, темпераменты, хатта йәмғиәттәге урыны менән дә бәйләнгән.  Ҡайһы бер психологтар, кешенең йөрөшөнә, аяҡ кейеменә ҡарап, уның кем икәнлеген, характерын белеп була, тип раҫлай.  Улар вәғәҙә бирергә яратһа ла, бер ҡасан да уны үтәмәйҙәр, өҫтәүенә, үтә маҡтансыҡтар. Ауыр итеп аяҡтарын һөйрәп, йөрөгәндә ҡулдарын аҫҡан кеүек тотҡан кешенең ихтыяр көсө юҡ. Ҡараштары бик тиҙ үҙгәреүсән кешеләрҙең аяҡ кейеменең табаны  эстән тиҙерәк туҙа.
 Йыуаш кешеләр, ғәҙәттә, йөрөгәндә сайҡала, йөрөштәре  лә тотороҡһоҙ, йә ашығалар, йә киреһенсә,  бик әкрен йөрөйҙәр, шуға күрә үксәләре  бик тиҙ ашала. Һәлмәк аҙымдар тыныс холоҡло,  һәр ваҡыт аҡыл менән эш итә белгән кешеләргә хас. Йөрөшө  еңел һәм матур ҙа булһа, был – идеаль кеше. Ваҡ-ваҡ атлап йөрөгән кешеләр, ғәҙәттә, үтә ваҡсыл һәм аҙ аралашыусан була. Бындай йөрөш үҙ-үҙенә ышанмаусы кешеләргә лә хас. Үҙегеҙҙе ҡыҙыҡһындырған кешене һәйбәтерәк белгегеҙ килһә, уның йөрөшөнә иғтибар итегеҙ. Ергә тыҡ-тыҡ баҫып йөрөүсе кешенең характеры тотороҡло түгел – бик  тиҙ ҡыҙып китә.  Йөрөгәндә ҡулдарын бик ҡаты һелтәһә, бындай кеше  хәрәкәтсән, киң күңелле,  маҡсатына ирешеүсән.  Бейегәндәге кеүек йөрөш еңел аҡыллы кешеләргә хас.  Үксәләрен ныҡ эскә ҡаратып баҫа торған кеше тирә-йүнгә бик иғтибарлы, тынғыһыҙ, ул бөтәһен дә күрә, ишетә, шат күңелле, тиҙ аралашыусан һәм ҡайһы саҡта бик бәйләнсек  тә.