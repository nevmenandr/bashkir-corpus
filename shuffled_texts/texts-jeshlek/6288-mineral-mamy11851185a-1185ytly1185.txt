
«Ағиҙел»де рәсми асыу тантанаһына килгән Башҡортостан Президенты Рөстәм Хәмитов сеймал тейәүҙән алып әҙер продукцияны төрөүгә тиклем барлыҡ этаптарҙағы производство технологияһы менән танышты. Тимәк, предприятие республиканы 60 – 70 процент­ҡа тәьмин итә аласаҡ.   Составындағы тәбиғи сеймалы арҡаһында, минераль мамыҡтың быяла сүсле мамыҡҡа ҡарағанда экология йәһәтенән бер нисә өҫтөнлөгө бар.  Һығылмалылығын арттырыу өсөн уға доломит ҡушыла.  Бер нисә аҙ­на завод эшкә көйләү режимында эшләгән, хәҙер ҙур күләмдә продукция сығара башланы. Иҡтисади көрсөк тамамлана, үҫешеүсе сәнәғәткә яңы төҙөлөш материалдары кәрәк, Благовещен­да яңы предприятиеның эш башлауы тармаҡ үҫешенә ярайһы өлөш индерәсәк, тигән фекерҙә етәкселек.  Башҡортостан төҙөлөш индустрияһының был материалға ихтыяжы йылына яҡынса 100 мең тонна.  РФ Федерация Советы ағ­заһы, ошоға тиклем завод төҙөлөшөн етәкләгән Анатолий Бондарук әйтеүенсә, «Ағиҙел»дең  ҡеүәте – 60 – 70 мең тонна минераль ма­мыҡ.  Заводҡа Словения һәм Даниянан һатып алынған заманса юғары технологиялы ҡорамалдар тулыһынса тиерлек автоматлаштырылған.  Бында файҙаланылған сеймал урында табыла: базальт Бла­говещенға Абҙаҡ карьерынан килтерелә.  Благовещенда «Ағиҙел» йылылыҡ үткәрмәй торған материалдар заводы (бында  3 – 7 микрон ҡа­лын­лығындағы минераль мамыҡ плиталар сығарыла) рәсми рәүештә сафҡа индерелде. 