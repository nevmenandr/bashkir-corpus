Сөнки нәҡ ошо сарала республика һәм район-ҡала баҫмаларының үткән йылғы эшенә йомғаҡ яһала, уларҙың иң яҡшылары билдәләнә, иң әүҙем һәм ижади эшләүсе журналистар лайыҡлы бүләктәрен ала.
 Үткән йомала Өфөлә уҙғарылған Матбуғат фестивале лә, үҙенә «иң-иң»дәрҙе йыйып, яңы геройҙарын хөрмәтләне (был турала гәзитебеҙҙең үткән һандарында яҙғайныҡ инде).  Әммә ошондай сараларҙы ойоштороусылар, уларға бағыусылыҡ күрһәтеүселәр йыш ҡына «сәхнә» артында ҡала.  Һуңғы йылдар­ҙа журналистар тормош-көнкүрешенә яңы һулыш өргән, матбуғаттың, был өлкәлә эшләүселәрҙең мәртәбәһен тағы ла бер башҡа күтәргән Матбуғат фестивален гәзит-журнал хеҙмәткәрҙәре түҙемһеҙлек менән көтөп ала.  Й. БАЙЫШЕВА. Ҡунаҡҡа килеү, ҡәҙер-хөрмәт күреү, күңел асыу, әлбиттә, яҡшы.  Әйтәйек, фестивалдә БР Сауҙа-сәнәғәт палатаһы рәйесе вазифаһын башҡарыусы А. Никин, «Мегафон» асыҡ акцио­нерҙар йәмғиәте Волга буйы филиалының БР буйынса төбәк бүлексәһе директоры  М.  Иконников, Рәсәй Һаҡлыҡ банкыһының Башҡортостан бүлексәһе управляющийы урынбаҫары С. Попов менән йәмәғәтселек менән бәйләнеш бүлеге начальнигы В. Богданов, «Роза ветров» туристик фирмаһы директоры Н. Кочнев матбуғат хеҙмәткәрҙәренең һәр өлкәлә лә алдынғы технологияларҙы, яңылыҡтарҙы, ҡаҙаныштарҙы, Башҡортостандың һәр яҡлап үҫешен әүҙем һәм даими яҡтыртыуын билдәләне һәм матбуғат алдын­ғыларына үҙ дипломдарын, ҡиммәтле бүләктәрен тапшырҙы.