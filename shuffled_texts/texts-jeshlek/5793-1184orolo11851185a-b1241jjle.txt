 Ҡоролоҡ зонаһына эләккән утыҙ алты муниципаль районда һәм ике ҡала округында ғәҙәттән тыш хәл режимы индерелде.  Бигерәк тә мал аҙығы баҫыуҙары зыян күрҙе: күп йыллыҡ үлән сәсеүлектәренең  яртыһы һәләк булды.  Дөйөм алғанда, Башҡортостан буйынса 952 мең гектар майҙанда ауыл хужалығы культуралары ҡоролоҡтан юҡҡа сыҡты.  Премьер-министр хакимиәт башлыҡтары менән видеоселектор кәңәшмәһендә хәл иткес саралар күреү кәрәклеген һыҙыҡ өҫтөнә алды.    Шуға күрә эҫе, ҡоро яҙғы-йәйге көн торошо арҡаһында ауыл хужалығы культуралары сәсеүлектәренең һәләк булыуы менән бәйле, БР Ауыл хужалығы министрлығына зыянды кәметеү буйынса саралар планы эшләргә ҡушылды, ә хакимиәт башлыҡтары алдында оператив штабтар төҙөү, ҡоролоҡ эҙемтәләрен йомшартыу һәм ҡалған ауыл хужалығы культураларын йыйып алыу буйынса саралар күреү бурысы тора.  Раил Сарбаев, ҡоролоҡ килтергән зыян 6,4 миллиард һум самаһы тәшкил итәсәк, тип билдәләне.  Был  бойороҡҡа кисә БР Хөкүмәте Премьер-министры Раил Сарбаев ҡул ҡуйҙы.    