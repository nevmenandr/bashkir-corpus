Гран-при, йәғни «Йәшлек» гүзәле – 2008» исемен яулаған ҡыҙҙы редакцияға саҡырып, фотоға төшөрөп, рәсемен гәзитебеҙҙең төҫлө календарында сығарасаҡбыҙ. Әйткәндәй, унда заман башҡорт ҡыҙы образы сағылыш табырға тейеш.  Шулай итеп, быйылғы бәйгелә ҡатнашыусыларға мотлаҡ рәүештә буй-һынын тулыһынса кәүҙәләндергән бер нисә фоторәсемен ебәрергә тура киләсәк.  Еңеүселәргә иһә редакцияның иҫтәлекле бүләктәре тапшырыласаҡ.  Конкурста ҡатнашыу шарттары түбәндәгесә:
– үҙен йәш башҡорт ҡыҙы өсөн хас булған бөтөн гүзәл сифаттарға эйә тип иҫәпләгән гәзитебеҙҙе уҡыусыға буй-һынын тулыһынса кәүҙәләндергән иң уңышлы һәм сифатлы бер нисә фоторәсемен һайлап;
– үҙе хаҡында ҡыҙыҡлы, бай йөкмәткеле хат яҙып (киләсәккә уй-хыялдары, тормошо һәм йәшәү принцибы һ.б);
– быйылға «Йәшлек» гәзитенә яҙылыу тураһындағы квитанцияның күсермәһен һалып, бәйләнеш өсөн телефон номерын яҙып, бөтөнөһөн бергә редакцияға ебәрергә кәрәк. Конкурстың йөкмәткеһен бер аҙ байытып, төрлөләндереп ебәреү маҡсатында, уның шарттарына ҡайһы бер үҙгәрештәр индерелде. Конкурс йыл аҙағына тиклем барасаҡ.    Конкурс башланды, фантазияғыҙҙы тулы һынса егергә ирек бирәбеҙ һеҙгә, ҡыҙҙар! Үткән йылғы конкурсҡа йомғаҡ яһап, «иң-иң»дәрҙе билдәләгәс, гәзитебеҙҙең матур бер йолаһына әүерелеп киткән гүзәллек бәйгеһен быйыл да дауам итәбеҙ. 