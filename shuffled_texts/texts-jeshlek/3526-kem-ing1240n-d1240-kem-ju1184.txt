Р. НУРИСЛАМОВА. Белеүегеҙсә, Башҡортостандың барлыҡ дәүләт вуздары ҡабул итеү комиссиялары балл буйынса теге йәки был вузға үткән һәм 27 июлдә исемлектәргә эләккән абитуриенттарҙан 3 авгусҡа тиклем документтарының төп нөсхәһен ҡабул итте.  Уҡырға ҡабул итеүҙең икенсе этабы 5 –12 августа үтә.  Балдары етмәгән абитуриенттар документтарын коммерция бүлектәренә йәки ситтән тороп уҡыу факультеттарына тапшыра ала.   Йәмғеһе  48,5 меңдән ашыу ғариза бирелгәйне.  Бушаған урындарға резерв исемлектәге дәғүәселәр саҡырыласаҡ.  Өсөнсө этап 14 – 20 авгусҡа билдәләнгән.  Шишәмбелә республика юғары уҡыу йорттары студенттарҙы ҡабул итеү тураһында тәүге бойороҡто баҫып сығарҙы  Хәтерегеҙгә төшөрәбеҙ, Башҡортостандың ун дәүләт юғары уҡыу йортона (РФ Эске эштәр министрлығының Өфө юридик институтын һәм Башҡортостан дәүләт хеҙмәте һәм идара итеү академияһын иҫәпкә алмайынса) бюджет урындарына ҡабул итеү планы 9554 кеше тәшкил итте.  Уҡырға инеүселәрҙең һуңғы исемлеген вуздар 21 августа баҫып сығарырға тейеш.  Документтарының төп нөсхәһен тапшырмаған абитуриенттар был вузға уҡырға инеүҙән баш тартҡан, ә уларҙың урындары вакантлы тип иҫәпләнә. 