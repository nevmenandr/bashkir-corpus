Зифа ФӘТХУЛЛИНА.
 Ветерандарҙы ялан кухняһында бешерелгән аш-һыу менән һыйлау ойошторолдо.  Дүртөйлө районы. Дүртөйлө районында үткән ветерандар менән осрашыу кисәләре лә  һәр кемдең күңелендә йылы тәьҫораттар ҡалдырҙы.
5 майҙа Дүртөйлө мәҙәниәт һарайында үткән ветерандарҙы хөрмәтләү тантанаһы айырыуса иҫтә ҡалырлыҡ булды.  Шуға күрә лә яу йылдарының михнәтен  күргән кешеләр менән осрашыу хәтирәләр уртаҡлашыуға әүерелә.  Мәҙәниәт һарайы фойеһын район сәнғәт мәктәбенең художество бүлеге түңәрәгендә шөғөлләнеүсе уҡыусылар төшөргән ветерандар портреттары күргәҙмәһе  биҙәне. Ветерандарыбыҙҙың беҙгә һөйләр иҫтәлектәре күп.  Район хакимиәте башлығы  Рауил  Дәүләтов кисәлә ҡатнашыусыларҙы тәбрикләгәндән һуң, үҙешмәкәр сәнғәт оҫталары тарафынан концерт күрһәтелде.
 Бөйөк Еңеүҙең 65 йыллығы халыҡ хәтерендәге дәһшәтле һуғыш йылдары тураһында хәтирәләрҙе ҡуҙғатты. 