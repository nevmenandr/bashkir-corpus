Ә 2011 йылдың 1 ғинуарынан иһә коммуналь хеҙмәттәрҙең 50 проценты күләмендә түләү формаһында социаль ярҙам сараһы һуғыш инвалидтары ғаиләләренең улар менән бергә йәшәгән ағзаларына ла ҡағыласаҡ.  Был турала 2010 йылдың 2 июлендәге «Ветерандар тураһында» Федераль закондың 14-се статьяһына үҙгәрештәр индереү тураһында Федераль законда әйтелә. Бөгөн, торлаҡ фонды төрөнә ҡарамаҫтан, коммуналь хеҙмәттәрҙең (һыу менән тәьмин итеү, көнкүреш һәм башҡа ҡалдыҡтарҙы сығарыу, газ, электр һәм йылылыҡ энергияһы – күрһәтелгән хеҙмәттәрҙе ҡулланыуҙың урындағы үҙидара органдары тарафынан билдәләнгән нормативтары сиктәрендә) 50 проценты күләмендә түләү формаһында социаль ярҙам сараһы һуғыш инвалидтарына ғына күрһәтелә.  