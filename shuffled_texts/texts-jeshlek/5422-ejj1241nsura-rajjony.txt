Райондан алты Советтар Союзы Геройы сыҡҡан.   Еңеү көнөндә Иҫәнғолда тантаналы митинг, Еңеү парады, ветерандарҙы тәбрикләү саралары уҙғарылды.  Йылдар уҙа, улар менән бергә уҙған дәһшәтле һуғыш  шаһиттары, яугирҙар ҙа мәңгелеккә күсә бара.   Хас та йырҙағыса, бөтмәҫ дандары ҡала...  Был төбәк фронтҡа 7899 яугир оҙатҡан, шуларҙың 5167-һенә Еңеү көнөн күреү насип булмаған.  Башҡа райондарҙағы кеүек, бында ла яугирҙарҙың тормош шарттарын яҡшыртыу буйынса хәстәрлек күрелә, әлеге көнгә 10 ветеранға торлаҡ сертификаттары тапшырылды. 